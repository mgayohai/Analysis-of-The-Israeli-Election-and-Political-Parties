 עקרונות
מפלגת הימין החדש 
 עקרונות
מפלגת הימין החדש 
חלק א' - משטר
מדינת הלאום של העם היהודי
ישראל היא מדינת הלאום של העם היהודי, כפי שנקבע בחוק יסוד הלאום המבטא את תמצית 
הציונות. אנו מאמינים שהגדרתה של ישראל כמדינה יהודית אינה עומדת בסתירה להגדרתה 
כמדינה דמוקרטית. לשיטתנו מדובר ביסודות המשלימים זה את זה. 
יחס לעדה הדרוזית ולמיעוטים המשרתים בצה"ל
העדה הדרוזית כרתה ברית-חיים עם העם היהודי. בני העדה חירפו את נפשם במלחמות ישראל, והם בשר מבשרה של מדינת 
ישראל. מייסדי המפלגה שירתו לצד אחינו בני העדה, ורואים צורך לעגן את מעמדם המיוחד של מי שקשרו עצמם למדינת ישראל. ירושלים
ירושלים השלמה והמאוחדת היא בירתה של מדינת ישראל, ושלה בלבד. נתנגד לחלוקתה, או לריבונות משותפת בכל חלק ממנה. 
יחס למיעוט הערבי
ישראל היא המדינה היחידה במזרח התיכון שמעניקה שיווין זכויות מלא לכל אזרחיה, וכך ראוי. יחד עם זאת, מדינת ישראל שגתה 
פעמיים באופן היסטורי ביחסה לערביי ישראל.  
מחד, היא הבליגה אל מול הסתה של גורמים חתרניים בקרב ערביי ישראל השואפים להשמדת ישראל, ומאידך היא לא השכילה 
לשלב כראוי את אותם החלקים מתוך המיעוט הערבי המבקשים להשתלב בחברה הישראלית. 
נפעל בדרך בה פעלו השרים בנט ושקד במשרדי החינוך והמשפטים בארבע השנים האחרונות. נגלה נחישות אל מול כל גורם חתרני, 
כדוגמת הפלג הצפוני של התנועה האסלאמית, וזאת לצד חיזוק הכוחות המבקשים לחיות בכבוד במדינת ישראל. 
חלק ב' - חינוך וערכים
אנו מאמינים שמערכת החינוך צריכה להעניק לבוגריה ערכים שילוו אותם לאורך חייהם וכלים להצלחה 
בעולם העתידי. אנו מאמינים שלכל צעירה וצעיר בישראל מגיעה הזדמנות הוגנת במסע חייהם בחברה 
הישראלית. הכלי המרכזי לקבלת הזדמנות זו הוא הענקת חינוך איכותי לכולם, בפריפריה ובמרכז, 
לילדים מרקע כלכלי חזק ומרקע חלש, לכל המגזרים בישראל, יהודים ולא יהודים כאחד.
 . נפעל לחיזוק משמעותי של מעמד המורה בישראל ולהגדלת שכר המורים, בדגש על שכר מורה מתחיל 
  נמשיך להעביר כלים וסמכויות למנהלי בתי הספר ולהכשירם, מתוך אמון ביכולתם ליזום, להצמיח מורים מעולים ולהעניק חינוך 
 מצוין וערכי לתלמידי ישראל. 
 יחידות מתמטיקה5   נמשיך להגביה את רף המצוינות לכל ילדי ישראל מכל המגזרים והשכבות, כפי שבא לידי ביטוי במהפכת 
 של שר החינוך בנט. לצד ההשקעה הגבוהה בשכבות החלשות, נצפה מהם לרף גבוה של מאמץ. 
 נמשיך להרחיב את החופש של קהילות להקים בתי ספר חדשים, ואת יכולתם של ההורים לבחור בין בתי-הספר תוך הרחבת 
 אזורי הרישום ופתיחתם בין רשויות ובתוכן. 
 אנו מאמינים מאד בכוחו של החינוך הבלתי פורמלי: תנועות נוער, ארגוני נוער, מדריכי של"ח צעירים, חוגי ספורט, מכינות קדם 
  צבאיות, שנות שירות ועוד. גופים אלו מצמיחים בקרב הנוער בישראל ביטחון, אחריות, אהבת הארץ, והכל תוך היכרות עם 
 מרכיבי החברה הישראלית. נמשיך לחזקם בכל כוחנו. 
 נמשיך לחזק את החינוך בפריפריה, במגזרים החרדיים ובמגזרים הלא-יהודיים. נמשיך להשקיע דיפרנציאלית בבתי הספר, 
 ולהקצות משאבים מיוחדים דווקא לאזורים חלשים. |
. נפעל להרחיב בהדרגה את חוק חינוך חינם לגיל הרך על מנת לאפשר למשפחות צעירות וחד הוריות לגדל את ילדיהם ולהתפרנס בכבוד 
 נחתור למצוינות בכל המקצועות. זאת, לצד פיתוח ועידוד של יצירתיות, עבודת צוות, נחישות ועוד. נפעל על-מנת להטמיע את 
 ערכי הציונות, ערכים יהודיים, ערכים דמוקרטיים, מורשת ישראל ואהבת האדם לכל ילדי המדינה. 
 צעירי ישראל יכירו את מורשת האומה שלנו ואת דמויות המופת בדברי עמנו כגון  אברהם, משה, דבורה, דוד, ישעיהו, אסתר, 
  חכמי בית שני, הרמב"ם, אבות הציונות והרצל, דוד בן גוריון. לצדם יכירו ילדינו גם את גיבורי ישראל כמו יהודה המכבי, סוליקה, 
 חנה סנש, עמנואל מורנו ואילן רמון ורבים נוספים. 
 נמשיך לחזק את מורשת כל העדות בישראל, כפי שעשינו עם הקמת ועדת ביטון וביישום מסקנותיה. 
  מערכת החינוך הישראלית תעניק ידע על היהדות, התורה והמסורת, על מנת לאפשר לכל ילד הכרה של אוצרות תרבותו וכדי 
 לבסס זהות משותפת לעם היהודי. מיעוטים אחרים יכירו בנוסף גם את מורשתם וזהותם הייחודית. החינוך לאמונה יוותר, כפי 
 שתמיד היה, בידי ההורים. 
חלק ג' - חוץ, ביטחון והתיישבות
מדיניות חוץ והסברה בינלאומית
 לישראל יש הרבה מה להציע לאומות העולם. את מדיניות החוץ של ישראל יש לבסס על עוצמתנו הכלכלית, הטכנולוגית, המוסרית
והמדינית. זאת הדרך לפתח יחסים אמיתיים של שותפות עם אומות אחרות. שימת הדגש, במהלך הדור האחרון, על משא ומתן 
להקמת מדינה פלסטינית הסיט אותנו מהעיקר. לא פיסות נייר יעגנו ויחזקו את מעמדה הבינלאומי של ישראל אלא כוחה הכלכלי, 
הטכנולוגי, האקדמי והרעיוני, עצמאותה הריבונית ועוצמתה הצבאית. במסגרת יחסי החוץ של ישראל, אנו מתברכים בברית 
עם הדמוקרטיה החזקה בעולם, ארצות הברית של אמריקה. נפעל לחזק את יחסינו עם ידידתנו הטובה ביותר באופן שיעגן את 
השותפות האסטרטגית העמוקה בינינו.
 נפעל לשיפור מעמדה הבינלאומי של ישראל. לא על-ידי ויתורים והתרפסות אלא על ידי הדגשת עובדת היסוד: מדינת ישראל 
 היא אי של דמוקרטיה ושל חופש בתוך אוקיינוס של משטרים ערביים טוטליטריים. 
 מדינת ישראל היא המוצב הקדמי של העולם המערבי אל מול הנחשול הג'יהאדיסטי. 
 ארץ ישראל שייכת לעם היהודי עוד מימי התנ"ך, ורק בארץ הזו יכול העם היהודי להתקיים ולהגשים את ייעודו. 
ביטחון ישראל
 ננקוט אגרוף של ברזל כלפי התגרות האויב והפעלת אלימות מצדו נגד מדינת ישראל ואזרחיה. 
 נפעל למניעת התעצמות האויב ובניית כוחו גם מעבר לגבול, כפי שפעל השר בנט לחשיפת מנהרות הטרור של חמאס והשמדתן 
 במבצע "צוק איתן". הקם להורגך, השכם להורגו. 
 נהוג היה בישראל לשחרר מחבלים בעסקאות או כ"מחוות" מדיניות. עצרנו זאת,2014  אנו מתנגדים לשחרור מחבלים. עד שנת 
 וכל עוד אנו בממשלה, לא נאפשר חזרה לדפוס זה, שהוא פסול ערכית והרסני להרתעה הישראלית. 
 נפעל לענישה מקיפה למחבלים ולסייענים שלהם על-מנת לשנות את משוואת הטרור. נפעל להפסקה מוחלטת של קצבאות 
 המחבלים, להריסה מהירה של בתי המחבלים וליצירת תנאי כליאה מינימליים המחויבים על-פי החוק הבינלאומי. 
 נחתור לשלום-אמת. שלום המבוסס על הפנמת אויבינו שמדינת ישראל תתקיים כאן לנצח, ועל חפיפת אינטרסים מדיניים, 
  ביטחוניים, טכנולוגיים ואחרים. על-כן עלינו לגלות סבלנות, נחישות והתמדה במערכה, לצד התעצמות כלכלית, ביטחונית, מדינית 
 וערכית של מדינת ישראל. 
הגנה על לוחמי צה"ל
 חיילי צה"ל מגנים על מדינת ישראל. חובתנו להגן עליהם. גם כאשר שגו. 
 נילחם נגד ארגונים המכפישים את לוחמי צה"ל מעל במות בינלאומיות, ונפעל להפסקת פעילותם של ארגוני משקיפים מוטים. 
התיישבות
 אנו מתנגדים למסירת שטחי ארצנו ולהקמה של מדינה פלסטינית בלבה של ארץ ישראל. 
 אנו דוגלים בערך ההתיישבות בכל חלק מחלק ישראל לרבות יהודה ושומרון. 
 לנוכח עיוות הדין לפיו ההתיישבות הישראלית הענפה ביהודה ושומרון עדיין נמצאת תחת שלטון צבאי ולא אזרחי, נוצר מצב בו 
 תושבי יהודה ושומרון אינם זוכים ליחס שיוויוני בכל הקשור לבנייה ולזכויות קנייניות. נפעל לאימוץ המלצות ועדת השופט 
 אדמונד לוי (בכל הקשור למעמד ההתיישבות ביהודה ושומרון) כהחלטת ממשלה. 
) שם חיים למעלה כחצי מיליון יהודים וכשמוניםC   אנו תומכים בהחלת החוק הישראלי על השטחים שבשליטת ישראל (שטחי 
 אלף ערבים. לערבים אלו תוצע תושבות, אזרחות ישראלית או ניהול עצמי על פי בחירתם ובכפוף לשיקולי ביטחון. 
 נמשיך במפעל השוואת החקיקה, שעליו עמלה השרה שקד, בין הנעשה בישראל שבתוך הקו הירוק לישראל-רבתי הכוללת את 
 שטחי יהודה והשומרון. אזרחי ישראל החיים ביהודה והשומרון לא יופלו לרעה מבחינה משפטית. הם אינם חיים בחצר אחורית. 
 נתנגד להרחבת גדר הביטחון וקיבועה כגבול מדיני, ונעמוד על נוכחותם של כוחות צה"ל ביהודה ושומרון משני עברי הגדר. 
 נפעל לתיקון הסכמים בינלאומיים עם ישראל המפלים לרעה את יהודה ושומרון. 
 נתמוך ביוזמות כלכליות ואזרחיות רחבות לטובת כל תושבי יהודה ושומרון, יהודים וערבים כאחד. 
מדיניות הבנייה בירושלים, ביהודה ובשומרון
ירושלים המאוחדת היא בירת ישראל. זכותה של ממשלת ישראל וחובתה לאפשר בה בנייה חופשית. לצערנו, מזה כעשור הבנייה 
מוגבלת מאד בשל לחצים בינלאומיים. 
 נפעל לחידוש הבנייה בתוך ירושלים המאוחדת ולמימוש הפוטנציאל של גבעת המטוס, הר חומה, פסגת זאב, עיר דוד ושכונות 
 נוספות, וזאת על-מנת להביא להגירה חיובית לעיר וכדי לחזק את הריבונות הישראלית בעיר. 
 בשומרון וביהודה קיים פוטנציאל בנייה עצום, במיוחד במקומות הקרובים למרכז הארץ. נפעל לבנייה חופשית, דבר שיאפשר 
 הכפלת האוכלוסייה היהודית באזור והורדה דרמטית של מחירי הדיור בישראל. 
 נפעל להסיר מכשולים לבנייה ולהסדרת ההתיישבות הצעירה ביהודה ושומרון. 
חלק ד' - משפט וממשל
שאיפתנו היא להבטיח את קיומה של מערכת משפטית עצמאית וחזקה, אשר ככל יתר רשויות הממשל, 
תפעל בשקיפות מלאה, תהא נתונה לביקורת ותבטא נאמנה את מגוון העמדות הקיימות בציבור.

 נעמוד על ביצור עקרון הפרדת הרשויות ונפעל להחזיר את כושר הביצוע לרשות המבצעת, הסמכות לחוקק לרשות המחוקקת 
 ואת החובה לשפוט לרשות השופטת, האמונה על פירוש החוק ולא על יצירתו. 
 נפעל להסדיר את יחסי הכנסת והרשות השופטת באמצעות פסקת התגברות כללית המלווה בהסדרים מיוחדים המגבילים את 
 עצם האפשרות לפסילת חקיקה ראשית של הכנסת ואיסור מפורש על דיון בחוקיותם של חוקי-יסוד. 
|' נפעל להגביל את עילות ההתערבות של בית המשפט במדיניות הממשלה לאי-חוקיות בלבד ולא לטענות כלליות בדבר 'סבירות 
 או 'מידתיות'. 
.20- נמשיך את מהפכת הריסון המשפטי שהובילה שרת המשפטים איילת שקד בכנסת ה 
 נפעל לעגן את פעילותו של מוסד הייעוץ המשפטי לממשלה באמצעות הסמכה מפורשת בחקיקה ראשית. החוק החדש יסדיר 
  את דרכי התנהלותו, אחריותו וחובותיו של מערך הייעוץ כלפי הממשלה. החוק יקבע את דרכי הייעוץ ואופן ייצוגה האותנטי של 
 הממשלה מול הרשויות האחרות כך שהחיכוך שנוצר בין הממשלה ויועציה יופחת משמעותית. 
 נפעל לגמישות גבוהה יותר במינוי בכירים בשירות הציבורי, על-מנת להגביר את המשילות של הממשלה. 
 חלק ה' -  כלכלה חופשית וליברלית עם רגישות
   חברתית; הזדמנות הוגנת בישראל 
 שאיפתנו היא לצמצם ככל הניתן את הרגולציה והמעורבות הממשלתית בכוחות השוק. אנו מאמינים בחירות האדם, בזכותו
לפעול ולנהל את חייו על פי ראות-עיניו, בחתירתו לשגשוג ולמימוש עצמו. לפיכך נקפיד כי כל התערבות מצד המדינה תעשה 
בזהירות, בכובד ראש ובצורה מינימלית למען תכלית חיונית. לצד חירות זו אנו מאמינים בחובות האדם ואחריותו כלפי משפחתו, 
קהילתו ומדינתו. נבקש לעודד  יזמות ויצרנות על מנת להבטיח לכל אזרח  הזדמנות שווה בשדה ההשכלה והתעסוקה, וזאת לצד 
מחוייבותנו לסיוע עמוק לחלשים בחברה.
 מונופולים וקרטלים מכוח חוק (חשמל, רכבות, דואר, שדות תעופה, נמלים ועוד) ייפתחו לתחרות כדי לייעל ולהוזיל את השירות 
 לאזרח שמשמש כיום לקוח שבוי ללא אפשרות לבחור בין ספקים שונים המתחרים על לבו. הפעלת עקרונות השוק החופשי על 
 שירותים אלה ופתיחתם לתחרות תוזיל את מחירם עבור הצרכן. 
 לא נקבל שביתה בשירותים חיוניים. נחייב בוררות חובה בסכסוכי עבודה שעובדי שירותים אלה הם צד להם. האזרח לא ישלם 
 את מחיר מאבקי הכוח המתנהלים על גבו, תוך ניצול של חולשתו. 
 העובד החלש לא יופקר. נצמצם את יכולת הכפייה עליו מצד ארגוני עובדים תוך הצגת דרישה לרוב מוחלט לשם יציגות, וזאת 
 במקום דרישת השליש הקיימת כיום. 
 ניצור חובת שקיפות מקסימלית לארגוני עובדים כך שכל עובד יוכל לדעת, ובאופן מדוייק, כיצד מנוהל תקציבו של הארגון אליו 
 הוא משויך, לא פעם - בניגוד לרצונו. 
 נמשיך לפעול להסרת חסמים ורגולציה עודפת, מתוך הבנה שיוקר המחייה אינו גזירת גורל. הוא נובע מחסמי שוק מכבידים. 
  נפעל נגד עודף חקיקה הפוגע קשות בכלכלה ומעלה את מחיר השירותים והמוצרים, בדיוק כפי שעשתה שרת המשפטים שקד 
 בשבתה כיו"ר ועדת השרים לחקיקה. |
12  בהולנד למשל ישOECD   ישראל סובלת מעודף גדול בגופי רגולציה ביחס למדינות מתקדמות אחרות בעולם. לפי דוח ה 
 רגולטורים. עודף הרגולציה מדכא את התחרות, מסרבל הקמת חברות ומגדיל 200   ובישראל כ 80    רגולטורים, באוסטרליה 
 את אי השוויון. נפעל להקמת "סיירת צמצום רגולציה" שתדאג לחזון רגולטורי לאומי, להקטנת מספר הרגולטורים ולתיאום בין |  
. הרגולטורים השונים להבטחת מימוש החזון 
 נמשיך לפעול ליצירת הזדמנות הוגנת לכל צעיר וצעירה בישראל, כפי שמראים נתוני השיפור הדרמטי במערכת החינוך בפריפריה 
ֿ בארבע השנים האחרונות. צעירים אלה הם מנוע הצמיחה האמיתי של ישראל. 
 נפעל לפתיחת השוק הישראלי לתחרות מהעולם, כפי שביצע בנט, כשר הכלכלה, בשוק הגבינות והמלט, דבר שהוביל לצניחת 
 מחירים. נפעל לגוון את שווקי הייצוא של ישראל. נפתח את הייצוא ואת שיתוף הפעולה הכלכלי בין ישראל לבין מדינות אסיה, 
 דרום אמריקה ואפריקה. 
 נפתח את המשק לתחרות בייבוא באמצעות הסכמים בין-לאומיים, פישוט תהליכי הייבוא והמשך תהליך אימוץ התקינה הזרה 
  שהוביל השר בנט במשרד הכלכלה. זאת, כדי לחזק את העסקים, לשפר את רווחת הצרכנים ולקדם את הקשרים הכלכליים בין 
 מדינת ישראל לעולם. 
 ננהג בחרדת קודש בכספי הציבור המופקדים בידי הממשלה, נשתמש בהם לטובת הציבור כולו ולתועלת הדורות הבאים. נעשה 
  זאת תוך הקטנת החוב הלאומי, פיתוח מנועי צמיחה בני-קיימא, מדידה קפדנית של תוצאות המדיניות והתאמתה האופטימלית 
 ליעדים הלאומיים. 
דאגה לעצמאים ובעלי עסקים
העצמאים ובעלי העסקים הם עמוד השדרה של הכלכלה בישראל. 
בישראל מעל חצי מיליון עצמאים. לצערנו לא פעם הם מוצאים את עצמם בתחתית סדר העדיפות הלאומי.  הם נוטלים סיכון 
אישי, לוקחים אחריות, מתמודדים עם קשיים רבים ומייצרים שפע של מקומות עבודה. בתמורה לכך המדינה והרשויות המקומיות 
מנחיתות עליהם רגולציה מיותרת ועומס כלכלי הולך וגדל. 
 מייסדי "הימין החדש" הגיעו מהסקטור הפרטי, יזמו עסקים גדולים וקטנים ובדיוק בשל כך חשים הם שהדאגה לעצמאים ולבעלי
העסקים בנפשם. חברי הימין החדש רואים את עצמם כנציגי העצמאיים ובעלי העסקים בישראל. 
 נפעל ליצירת דמי אבטלה לעצמאים על מנת לתת להם רשת ביטחון כלכלית בתקופות קשות. 
 נמשיך להילחם נגד רגולציה מיותרת, כפי שעשינו זאת בשתי הממשלות הקודמות. 
 נפעל להכרה מלאה בהוצאות רכב לעצמאים, להענקת ימי מחלה וגמלת-אבל לעצמאים, המופלים כיום לרעה ביחס לשכירים. 
 נפעל להקלה על רישוי העסקים, לצמצום בירוקרטיה קיימת, להורדת נטל המס הישיר והעקיף ולהסרת חסמים לתחרות. נערוך 
 רפורמה במנגנוני הדיווח וגביית המס. 
 שנים של הגנת ינוקא, שתכלול: מסלול רישוי5   נפעל ליצירת מסלול מיוחד להקמת עסקים חדשים: "רגולציה לייט". תקופה של 
 מואץ, פטור ממס ורגולציה מינימאלית. 
הייטק 
יזמי הסטרטאפים ועובדי ההייטק הם האבות המייסדים של "אומת הסטארט-אפ" הישראלית. הם מעניקים לישראל כבוד, עוצמה 
מדינית וכלכלית, ומייצרים אלפי מקומות עבודה והכנסות עצומות לאוצר המדינה. 
 נגן על ה"אתרוג" הזה בכל כוחנו מפני שינויים לרעה בחוקי המס או דיני האופציות, בדיני העבודה, מרגולציה מיותרת או 
 מחמדנות ממשלתית. 
 נילחם בבריחת המוחות הגורמת למשק הישראלי לאבד בכל שנה כוח אדם משמעותי וידע רב הנצבר מחוץ לישראל. נבקש לייחד 
  לעניין זה תכנית ממשלתית אשר תתמרץ עובדים איכותיים לחזור לישראל, הן לתעשייה והן לאקדמיה, לאחר פרק זמן קצר של 
 מספר שנים בודדות בחו"ל. 
 נתמרץ חברות מסחריות לאמן כוח אדם איכותי בתחום ההיי טק תוך מתן הטבות מס כנגד הוצאותיהם על הכשרת עובדים. 
 תכניות אלה יתרכזו באוכלוסייה החרדית והערבית אשר חלקן בתעשיית ההייטק קטן מחלקן באוכלוסייה. 
 נפעל לטובת פתיחת צוואר הבקבוק המרכזי בהייטק הישראלי שהוא החוסר במהנדסים מעולים. השר בנט הזניק לשיא היסטורי 
 את מספר הסטודנטים במקצועות ההייטק. נמשיך כך. 
רווחה וסיוע חברתי
אנו מאמינים שאחריותה של המדינה וקהילותיה לדאוג גם למי שאינו מסוגל לדאוג לעצמו, אלא שבמדינת ישראל עדיין אין 
מדיניות רווחה ממשלתית כוללת והנפגעים העיקרים מכך הן דווקא השכבות החלשות. 
כל משרד ממשלתי מנסה לעזור לאוכלוסיות השונות בכלים העומדים לרשותו, ובמקביל הכנסת פועלת באמצעות מתן פטורים 
והטבות אקראיות בחקיקה פרטית.
כתוצאה מכך, פעילות הרווחה הממשלתית מתבצעת בצורות שונות ובמגוון רחב של אמצעים, על-ידי גופים רבים, בלי שום סדרי 
עדיפויות ובאמצעות ביורוקרטיה מסורבלת, המונעת קבלת עזרה דווקא ביחס לזקוקים לה ביותר.
 נפעל לקביעת מדיניות רווחה לאומית הכוללת סדרי עדיפויות ברורים, כללי זכאות ומנגנוני יישום שקופים ופשוטים וסל רווחה 
 המתעדכן מדי שנה בהתאם לסדר העדיפויות הלאומי ושבאמצעותו מתוקצבת כלל פעילות הרווחה. 
 נפעל לשיפור מעמדם של העובדים הסוציאליים המצויים בחזית המאמץ לסיוע חברתי ולא תמיד זוכים לביטחון תעסוקתי 
 ותגמול ראויים. עובדים אלה ראויים להכרה חברתית בשל החשיבות העצומה שיש לעבודת הקודש שלהם.  
 אנו מאמינים בחשיבות פעילותם של ארגונים ועמותות לסיוע ולהתנדבות.  נעודד פעילויות רווחה בתוך הקהילה ובאמצעותה. 
אנשים עם מוגבלויות
אנו מאמינים כי אדם עם מוגבלות שווה באופן מלא לאדם ללא מוגבלות, וכי החברה בישראל מחויבת לשמירה על זכויותיו מתוך 
הכרה בעקרונות של שוויון וכבוד. 
 מהאוכלוסייה בישראל הם אנשים עם מוגבלויות. הם מתמודדים באופן יום יומי עם חסמים וקשיים, הנובעים מאי 18%  ,כיום
הנגשה מספקת, ובכך הם מוצאים את עצמם מודחים ומודרים מתחומי החיים.
 נפעל לקדם חקיקה, מדיניות והקצאת משאבים על מנת להקל, לשפר ולהיטיב את איכות חייהם של אנשים עם מוגבלויות, כדי 
להביא לשילובם המלא בכל תחומי החיים בזכות ולא בחסד. בד בבד, נפעל ליצור חברה מכילה ונגישה. את מהלכינו אלה נעשה 
בהידברות עם העולם העסקי והציבורי, בצורה מעשית וראויה.
 נמשיך לפעול לשילובם המלא של ילדים עם מוגבלויות במערכת החינוך בישראל. נרחיב את הכשרת צוותי ההוראה בעבודה 
מול אנשים עם מוגבלויות ונמשיך בהקצאת המשאבים בהתאם לרפורמה שיזם שר החינוך בנט. נרחיב את מספרם של בתי הספר 
המכילים במערכת החינוך, ונאפשר חופש בחירה להורים לגבי שילוב ילדיהם. 
 נטמיע את חשיבות השוויון והשילוב של אנשים עם מוגבלויות במקומות העבודה ונעודד את שילובם ע"י מתן תמריצים חיוביים 
 למעסיקים. 
 נקדם את הנגישות במרחבים ובמקומות ציבוריים על-מנת ליצור חיי פנאי ותרבות לכל. 
 נרחיב את הנגשת שירותי הבריאות עבור אנשים עם מוגבלויות, תוך חתירה לעקרון מתן שירות רפואי שווה, נגיש ומכבד. 
חלק ו' - ביטחון פנים ומדיניות הגירה
ביטחון פנים
הבסיס של שלטון החוק הוא אכיפה כללית ולא בררנית של חוקי המדינה. אין לקבל אפליה לטובת קבוצת אוכלוסיה או נגדה 
ובדיוק באותה הצורה אין לקבל אכיפת סלקטיבית של חוקי המדינה כלפי קבוצת אוכלוסייה כזו או אחרת. 
 נפעל לייבוש ביצות הוואקום הריבוני והאכיפה הסלקטיבית בצפון הנגב, בגליל ובשטחי יו"ש. 
 ולאכיפה שוויונית של החוק בשטחים אלו, לטרפוד מאמצי הרשות והאיחודC   נפעל למימוש ריבונות ישראלית מלאה בשטחי 
 האירופי לקביעה פיראטית של עובדות בשטח וחשוב מכל: לחיזוק ההתיישבות היהודית במרחב. 
 נסכל את מעורבותן הפסולה של מדינות זרות במציאות הפוליטית והביטחונית בישראל. מעורבות זו מתבטאת לא רק במבצעי 
 בנייה בלתי חוקית, כי אם גם בהפעלת ארגוני הדה-לגיטימציה ומימונם. 
מסתננים בלתי חוקיים
בעשור האחרון הסתננו לישראל רבבות אנשים באופן בלתי חוקי. רובם המוחץ אינם פליטים אלא מהגרי עבודה שחצו מספר 
מדינות בדרכם לישראל על מנת לשפר את מצבם הכלכלי.
 ישראל לעולם לא תרחיק אדם למקום בו נשקפת סכנה לחייו, אך היא איננה מחויבת לקלוט מסתנני עבודה שנכנסו לשטחה 
 בניגוד לחוק. 
 נפעל לחוקק מחדש את החוק למניעת הסתננות, אשר נפסל על ידי בג"ץ שלוש פעמים ברציפות. בנוסף, נדרוש את חקיקת 
 פסקת ההתגברות, על מנת להבטיח כי החוק לא יפסל שוב. 
 נפעל לאכיפה ואף לשדרוג של חוק הפיקדון כך שמעסיקי המסתננים יפקידו אחוז משכרם בחשבון ממשלתי, עד ליציאתם 
 מישראל. 
 נפעל לסייע במקרים הומניטאריים אמתיים. בחלק מהמקרים המענה יהיה בישראל ובחלק האחר באמצעות הסדרים ראויים 
 במדיניות שלישיות בטוחות. 
 פליטות והגנה הומניטארית הן זמניות בהגדרה. נפעל לחזרת המסתננים ובני משפחתם לארצם. לא נאפשר למסתננים ומהגרי 
 עבודה שנשארו בישראל בניגוד לחוק להשתקע בישראל. 
 לא נאפשר חזרה למתווה האו"ם. ההסכם מחייב את ישראל לקלוט אלפי מסתננים לא חוקיים, בתמורה להתחייבות מוטלת 
 בספק מצד האו"ם. קליטת המסתננים תהפוך את ישראל שוב למוקד משיכה עבור מסתננים פוטנציאליים. 
 אנו בטוחים כי בעזרת עבודה נחושה ויעילה, ניתן להגיע לתוצאות טובות יותר מאשר מתווה האו"ם ולהביא ליציאתם של 
 המסתננים מישראל. 
 אנו גאים בכך שהתנגדנו לחתימה על המתווה. מנענו בכייה לדורות, ונמשיך להגן על האינטרסים של מדינת ישראל כמדינה 
 יהודית ודמוקרטית, תוך הקפדה על ערכיה המוסריים. 
חלק ז' - דיור, חקלאות ופריפריה
דיור
העלייה החדה שחווינו בשנים האחרונות במחיר הדיור בערים הגדולות מהווה בעיה חברתית וכלכלית ממדרגה ראשונה. צעירים 
אשר נכונים לצאת לעבודה זכאים לאפשרות ריאלית לרכוש דירה. כיום, לצעירים ללא גב כלכלי, אפשרות זו כמעט ואינה קיימת. 
 או תכניות ממשלתיות אחרות. הדרך הנכונה הרבה יותר פשוטה: להגדיל 0  בשנים האחרונות נוסו "קסמים" שונים בדמות מע"מ
את ההיצע. 
צריך לשחרר כמות גדולה של קרקעות על-מנת שקבלנים יבנו יותר בתים. שום פעולת קסם לא תפתור את הבעיה. רק עבודה 
רצינית ויסודית. 
 נפעיל מדיניות להגדלת ההיצע בשוק המגורים וכך נאפשר למשפחות בישראל להתגורר בדירה ראויה. 
 נפעל לתמרוץ  נכון של הרשויות המקומיות כך שיעודדו בנייה למגורים. 
 נעביר סמכויות תכנון מהממשלה ומרשות מקרקעי ישראל אל הרשויות המקומיות. 
 נקצר את זמני התכנון ונצמצם את דרישות הביורוקרטיה, וזאת על מנת להסיר חסמי תשתיות לבנייה בהיקפים גדולים. 
 נקדם התייעלות במדיניות הדיור הציבורי והסיוע לדיור, תוך דגש על מדיניות גמישה שתאפשר מתן מענה מהיר ויעיל לצרכי 
 המשפחות בזמן אמת והעדפתה של מדיניות זו על פני ניהול ממשלתי כושל של מלאי דירות ברמה נמוכה. 
 נשחרר את מאגר הקרקעות הפנוי הגדול ביותר באזור המרכז: "ראש העין מערב" (האזור שבין ראש העין לעיר אריאל, ורצועה 
  דומה מדרום ומצפון). ניתן יהיה לבנות שם מאות אלפי יחידות דיור במרחק של דקות מגוש דן. עד כה הדבר נמנע מסיבות 
 מדיניות. נפעל לשחרר את טבעת החנק שם. 
 חקלאות
החקלאות הישראלית מלווה אותנו כחברה מאז ימי ראשית הציונות, והיא ספוגה בערכי היסוד שלנו. 
החקלאות מסייעת בשמירת הריבונות על אדמות המדינה באזורי ספר, מספקת ביטחון תזונתי לאזרחי ישראל ומהווה ענף ייצוא 
משגשג. 
 נפעל לפתיחת חסמים בתחום הייצוא החקלאי ולצמצום הנטל הרגולטורי המופעל על חקלאים, על מנת להביא לשגשוגה של 
 החקלאות הישראלית. 
 נעודד חקלאות יצירתית, חדשנית ותחרותית ברמה העולמית, המייצרת ידע מהפכני שניתן לייצאו למטרות רווח כלכלי ומדיני. 
 רשות המים היא הרגולטור הממונה על משק המים בישראל, אך לעיתים קרובות קיים ניגוד עניינים בין צרכי משק המים הכללי 
  לצרכי החקלאות. נקדם הקמת גוף בין משרדי, בשותפות עם נציגות החקלאים, שתפקידו יהיה לנהל את מדיניות המים בתחום 
 החקלאות. רשות המים, תהיה חלק מהגוף המתכלל, והמוציאה לפועל של הנחיותיו. 
 נפעל להבטיח את ביטחונם של חקלאי ישראל הנאבקים באופן יומיומי נגד הטרור החקלאי: הצתות וגניבות. זאת, באמצעות 
 גופי אכיפת החוק ומשטרת ישראל לצד ארגונים אזרחיים כמו "השומר החדש". 
חיזוק הפריפריה
כל ישראלי זכאי לשירותים ולהזדמנויות שוות. 
 נפעל במרץ לחזק את התשתיות האזרחיות – בריאות, חינוך, תעסוקה ותחבורה בפריפריה. לא די לקרוא למשפחות צעירות 
 להשתקע בנגב, בגליל ובגולן. על הממשלה לפעול באופן שיאפשר לזוגות צעירים לבנות את עתידם בפריפריה. 
 השנים האחרונות,  צפון הארץ הוזנח. אנחנו נפעל ליישום של תכנית לחיזוק הצפון,20- בעוד שדרום הארץ חווה זינוק היסטורי ב 
 על ידי צוות משימה לאומי. 
 על מנת לוודא שהדבר יתממש, נפעל לכך שבראש ועדת השרים לענייני הנגב והגליל יעמוד שר מטעם מפלגת הימין החדש. 
 ונדאג לתקצוב הולם. 
 נפעל בזירה הבינלאומית להביא להכרה בריבונות ישראלית ברמת הגולן, ובכך נתרום תרומה נוספת לנרמול החיים בחבל ארץ 
 זה. 
 נקדם תכנית להכפלה בעשור הקרוב של מספר התושבים ברמת הגולן. 
חלק ח' - דת ומדינה, יחס לציבור החרדי
דת ומדינה
מדינת ישראל היא מדינה הלאום של העם היהודי, ואנו גאים בכך.  
אנו מאמינים כי צביונה צריך להיקבע בהידברות בין כלל הציבור. 
אנו מתנגדים לחקיקה דתית כופה או לחקיקה חילונית כופה. אנו סבורים שכל שינוי בסטטוס קוו חייב להיעשות בהידברות 
ובהסכמה. 
התרבות היהודית על כל מרכיביה - התנ"ך, התלמוד, האגדה, ספרות המחשבה וההלכה, השירה והספרות העברית - כולם ימשיכו 
להוות בסיס והשראה למרחב השיח הישראלי ולחיבור בין מרכיבי החברה. 
 בכל סוגיות היסוד (שבת, נישואין, זוגיות בישראל, גיור, כשרות ועוד) אמנת גביזון-מדן תהווה את נקודת המוצא לדיונים 
 הסיעתיים, ומיד לאחר הבחירות תפעל המפלגה להקמת ועדה ציבורית שתבקש להגיע להסכמה רחבה ככל הניתן בנושאים 
 אלה.   
 הניסיון מצד מפלגות שונות לתת "פתרונות בית ספר" לשאלות יסוד אלה, שהן השאלות הסבוכות ביותר שקיימות עבורנו 
 כחברה, נכשל פעם אחר פעם. הסיבה לכך ברורה. הסדרת הסוגיות הסבוכות האלה שלא בדרך של הידברות - לעולם תיכשל. יש 
 ללמוד ממי שפעלו נכון בנושא זה: פרופסור רות גביזון והרב יעקב מדן. הם ביקשו להגיע להסכמה ביניהם מבלי לסכם מראש 
 מה תהיה התוצאה הסופית. 
 כשאנחנו מכריזים כי מתווה גביזון-מדן יהיה נקודת המוצא אינינו מאמצים בהכרח כל הסדר והסדר שהוצע בו, שכן חלקים 
 ממנו אינם רלוונטיים כיום בעקבות חוקים חדשים שנחקקו ופסקי דין שונים שניתנו במהלך שני העשורים האחרונים. הרבה 
 מאוד השתנה ומתווה ההסכמות הוותיק זקוק למהלך עדכון משמעותי. כוונתנו היא שצריך להיכנס לנושאים האלה בדיוק 
 באותה הרצינות והכנות שאפיינו את שני האישים האלה, ולעשות את זה בהידברות ובכבוד כלפי השונה ממך. 
 אנחנו מאמינים שאם נפעל כך נצליח למצוא מתווה מוסכם על חלקים רחבים מאוד בחברה הישראלית. כנות, פתיחות, לב 
 פתוח ונפש חפצה. אלה הכלים שאיתם ניגש לטפל בסוגיות האלה. מבלי לסמן מראש את היעדים המדויקים שאליהם נכוון 
 בסוף התהליך, וזאת בכדי להימנע מכשלונות העבר. זו הדרך היחידה להגיע להסכמה. 
שילוב החרדים
הציבור החרדי הוא חלק ממדינת ישראל, ולצד זה הוא בעל זהות וצרכים ייחודיים. 
 נבקש לשלב ציבור זה בכל תחומי המדינה: בכלכלה, באקדמיה, בשירות הציבורי, בצה"ל ובשירות הלאומי-אזרחי. 
 נפעל לשיפור מתמיד באיכות החינוך החרדי ולמתן כלים של מדע ושפות לבוגרי מערכת זו. אל למדינה לנסות לשנות את הזהות 
 החרדית, להיפך: רק מתוך כבוד ניתן יהיה לבנות את האמון הנדרש. 
 נפעל להקמת ועדת שרים ייעודית לשילוב חרדים, וזאת בכדי להסיר חסמים ולקדם תהליכים נדרשים. שילוב בניה ובנותיה של 
 קהילה זו הוא אחד מהיעדים המשמעותיים ביותר העומד כיום בפני החברה הישראלית. 
חלק ט' - עלייה וקליטה, יהדות התפוצות
עלייה וקליטה
אנו מאמינים שמקומם של היהודים הוא מדינת ישראל. 
בזמן שהאנטישמיות באירופה גוברת, התפקיד הראשון במעלה של מדינת ישראל הוא לאפשר לכל יהודי לעלות לארץ ולחיות כאן 
בכבוד. 
 יש לחדש את תנופת העלייה מכל העולם. 
 נדאג כי תעודות ורישיונות מקצועיים יוכרו על ידי גופי ההסמכה בישראל. 
 בעת הזאת, ישנה הזדמנות מוחמצת ביחס ליהודי צרפת, שמאות אלפים מהם מעוניינים לעלות לארץ, אך המדינה לא השכילה 
 לפעול מספיק על מנת להעלותם, ולא היטיבה לקלוט את אלו שעלו. על כן, העלייה הצרפתית נבלמה. 
 נקים צוות משימה מיוחד להעלאת יהודי צרפת ויהודים מממידנות נוספות באירופה.  
יהדות התפוצות
מדינת ישראל היא לא רק מדינת האזרחים החיים בה, אלא גם מדינת העם היהודי בעולם כולו. 
אנו מכירים בכך שככל שהמעמד המדיני והביטחוני של ישראל חזק ואיתן יותר, כך מצבם של יהודים בגולה חזק ואיתן יותר.
בהקמת המדינה ולאחריה, יהודי העולם נרתמו פעם אחר פעם לטובת מדינת ישראל בסיוע פוליטי, כלכלי ופיזי. אנו מאמינים 
שלמדינת ישראל ישנן זיקה ואחריות כלפי כל יהודי בעולם. 
 נמשיך לפעול לחיזוק הקשר בין מדינת ישראל לבין יהדות העולם ולחיזוק הזהות היהודית של כל יהודי. תכניות כמו "תגלית", 
 "תגלית לאימהות", "מוזאיק", "לימוד יהדות בקמפוסים" ועוד, הן אבני היסוד. 
 על מדינת ישראל להגדיל משמעותית את השקעתה בשותפות זו עם התפוצות. 
 אנו מאמינים בטיפוח ובחיזוק הקשר מול כל זרמי היהדות בתפוצות. אנו מבינים כי כל פעילות יהודית בתפוצות מסייעת לשמור 
 על המשכיות העם שלנו. 
חלק י' - ספורט ובריאות
ספורט
נפעל למימוש מהפכה לאומית בספורט העממי שתביא לשילוב מרבית האוכלוסייה בפעילות ספורטיבית כמו שעשו לפנינו מדינות 
מערביות רבות.
 שילוב ילדים, צעירים והאוכלוסייה הבוגרת בפעילות ספורטיבית מספר פעמים בשבוע הוכח כיעיל ביותר בהתמודדות עם 
 חוליים חברתיים, בריאותיים וחינוכיים בכל העולם. 
 התכנית תגרום להפחתה משמעותית בפשיעה, הפחתה באלימות, בעישון ושימוש באלכוהול,תהפוך את האוכלוסייה לבריאה, 
 פורייה, והישגית יותר ותקנה לצעירים ערכים, כלים ויכולות חברתיות שקשה לרכוש בדרכים אחרות. 
 נדאג להקמת מרכזי ספורט עם פעילויות מגוונות שנגישות לכל אזרח ובמחיר שווה לכל נפש. במקומות רבים בעולם הוכח כי 
 הרחבת החשיפה לספורט עממי מגיל מוקדם היא הדרך הטובה ביותר לקדם גם את הספורט המקצועי וההישגי. 
בריאות
מדינת ישראל מובילה עולמית בתחום הבריאות. עם זאת, ישנם לא מעט פגמים בשירותי הבריאות בישראל. 
 נפעל לחיזוק התחרות בבריאות במטרה לשפר את איכות השירות ונגישותו לאזרח, לעידוד תחום הטכנולוגיה הרפואית ורפואת 
 המידע ולהפיכתו למנוע תעסוקה וייצוא מוביל. 
 נמשיך בצעדים בהם נקט בנט לטובת הקמה של פקולטות נוספות לרפואה ושל בתי ספר שונים למקצועות הבריאות בדיוק 
 באותו האופן שהשר בנט נאבק לטובת פתיחת הפקולטה לרפואה באריאל. זהו צורך השעה. 
 נשחרר חסמים המונעים מרופאים מומחים עולים להשתלב במערכת הבריאות הישראלית. 
 נחזק את תחום הבריאות בפריפריה ע״י השקעת תקציבים מוגברים בפתיחת חדרי מיון, בעיבוי המכשור והציוד בבתי החולים 
  הקיימים, בצמצום הצפיפות ובמתן שירותי בריאות איכותיים ושוויוניים לתושבי הפריפריה החברתית והגיאוגרפית ככל אזרח 
 אחר במדינה. 
 נבקש להפריד בין משרד הבריאות כרגולטור להיותו גוף המחזיק במוסדות המעניקים שירותי רפואה, ובכך נתמרץ רגולציה 
 מוצלחת המעודדת השקעה ברפואה מונעת ורפואה בקהילה.  
 נבקש לאפשר לחולים שימוש בקנאביס רפואי מבלי להערים עליהם קשיים בירוקרטיים מיותרים; בכמויות ובמינונים הדרושים 
 להם לריפוי מחלתם ולהקלה על סבלם. 
