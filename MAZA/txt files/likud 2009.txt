מצע הליכוד
כלכלה – אנחנו נצליח לייצב את הכלכלה.
עקרונותיה של התפיסה הכלכלית
.1 כלכלה חופשית עם רגישות חברתית
.2 בכלכלה גלובלית ובשוק תחרותי, יש צורך במשמעת תקציבית, הפחתת מיסים, שוק
הון המתנהל ביעילות וגידול במגזר הפרטי.
.3 על הממשלה לשאוף ליצירת הזדמנויות כלכליות עבור כלל האוכלוסיה, ולדאוג לאלו
שאינם יכולים לנצל הזדמנויות אלו.
.4 על כל הכשירים לעבוד ולהשתלב בשוק התעסוקה, על מנת שהממשלה תוכל לשמור
את הכספים כדי לתמוך באלו שבאמת אינם מסוגלים לעשות זאת.
.5 הדרך הטובה ביותר ליצור הזדמנויות כלכליות לכולם היא באמצעות השקעה בחינוך
ובתשתיות הלאומיות.
בזמן שאחרים מציגים בעיקר דיבורים, למפלגת הליכוד בהנהגת בנימין נתניהו יש רפורמה
כלכלית מוצלחת ברזומה. לא פחות חשוב מכך, בזמן שגלי אי ודאות שוטפים את הכלכלה
הגלובלית, הוכיחה מפלגת הליכוד כי היא יכולה, ובהצלחה מרובה, לנווט את הכלכלה
הישראלית בינות למשברים, אל חוף מבטחים. יתרה מזאת, הצעדים האמיצים שנקטה
הליכוד בטיפול במשבר האחרון בתקופת שלטונה, הפך את הכלכלה הישראלית חזקה יותר
ועמידה יותר בפני המשברים התוקפים אותה כעת.
בשנת ,2003 לאחר הבחירות שהכפילו את כוחה של הליכוד בכנסת, מצאה עצמה הממשלה
בעיצומו של משבר. שנתיים של מיתון עברו על מדינת ישראל ומימדי האבטלה הגיעו ל -
.11% החוב הלאומי תפח והוכפל ליותר מ 100%- מהתל"ג, הגרעון התקציבי עמד על 6%
מהתל"ג ואחוזי הריבית הרקיעו שחקים. פסקו ההשקעות הזרות בישראל ובנק ישראל הזהיר
מבפני קריסה.
רוב הפוליטיקאים והמומחים טענו כי אין כמעט דבר שהממשלה יכולה לעשות על מנת לטפל
במשבר מלבד להעלות את המיסים או לחלופין, לאמץ תוכניות שמימושן יאלץ את הממשלה
להוציא עוד ועוד כספים שלא היו ברשותה. שר האוצר דאז, בנימין נתניהו, דחה את אותן
הטענות ופתח ביישום תוכנית רפורמה שאפתנית שהגה בתמיכתו של ראש הממשלה דאז,
אריאל שרון.
ראשית, טען נתניהו, על הממשלה לפעול בהחלטיות. הוא שמר על גישה זו גם כשהמשבר
המקומי החריף כתוצאה מתהליכים בין לאומיים, כמו מיתון עולמי, התפוצצות הבועה
הטכנולוגית ואי יציבות בטחונית בגזרה המקומית. כל אלו רק הקצינו את הצורך המיידי
והדחוף ברפורמה כלכלית מתאימה. נתניהו אף הדגיש שהיעדר תחרות חופשית בכלכלה
הישראלית, הובילה לדשדוש ויצירת פער אל מול מערכות הכלכלה של מדינות אחרות בעולם
)דוגמת סינגפור, אירלנד וספרד(, מזה שני עשורים. מדינות אלו, אימצו את רפורמת השוק
החופשי לעומת ישראל, שעדיין סירבה להיפרד מעברה הסוציאליסטי.
שנית, במקום להעלות את המיסים ולהגדיל את הוצאות הממשלה, בחר נתניהו בדרך
ההפוכה, תוך הדגשת העובדה כי כלכלת ישראל כרעה תחת עול המיסים וכי הסקטור
הציבורי מנופח יתר על המידה 55%) מהתל"ג(. ההוצאות צומצמו והחגורה הודקה בזמן
שהמיסים )האישיים, העסקיים והמע"מ( הופחתו באופן גורף.
הרפורמה התקציבית, היתה רק חלק מאג'נדה נרחבת. ממשלת הליכוד אף הגדילה לעשות
והצילה את קצבאות הפנסיה של אזרחים רבים, על ידי מתן תמיכה למערכת שעמדה בפני
פשיטת רגל. הוחלה השקעה מאסיבית בתשתיות וחברות ממשלתיות רבות שהוכחו כבלתי
יעילות, הופרטו. בסופו של תהליך, פנתה ממשלת הליכודלטפל גם בשוק ההון, תוך שהיא
מפרקת את הדואופול הבנקאי שהחזיק כאסירים כמעט כשני שלישי מהחסכונות של הציבור
הישראלי.
כתוצאה מהרפורמה, נהנתה ישראל ממערכת כלכלית יציבה וחסונה שאחוזי הגידול שלה עלו
מעבר ל-%5 בחמש השנים האחרונות. מספר המובטלים הופחת בחצי, החוב הלאומי צומצם
בצורה חדה והתקציב כמעט והתאזן. האינפלציה והריבית נמוכות, והמערכת הפיננסית
נשענת על בסיס יציב יותר.
רפורמות אלו אף תיקנו את הליקויים במערכת הרווחה ושינו את המצב בו העדיפו אנשים
הכשירים לעבודה לקבל קצבאות אבטלה ואבטחת הכנסה גבוהות, על פני הפרשת נתחי מס
גבוהים מתוך משכורת חודשית. מצב שהכביד אף יותר על אותם אלו שיצאו לעבודה ושילמו
מיסים כחוק.
חמור מכך - נוצר מעגל של עוני ותלות במקומות בהם ערכה של העבודה ירד ומספר גדל
והולך של אנשים הצטרפו לקבוצת המובטלים תמידית. מעגל זה הפך לבעיה חברתית, כמו
גם כלכלית.
הודות לרפורמה שהנהיג נתניהו, ישראלים רבים חזרו לקחת חלק בשוק העבודה, וכיון
שישראלים רבים יותר עוסקים בעבודה יצרנית, הכספות הציבוריות מלאות ולממשלה
הנוכחית יש משאבים פיננסים מספיקים על מנת לתמוך באלו שבשל מיגבלת גילם או
מוגבלות גופם, אינם יכולים לעבוד.
הרפורמות שהוזכרו להלן, סייעו לחיזוק עמידותה של ישראל אל מול המשבר העכשווי, אך
במקום להמתין עד יעבור זעם, תעדיף ממשלת ליכוד בראשות נתניהו ליזום רפורמות נוספות
שיחזקו את הכלכלה הישראלית עוד יותר. רפורמות אלו יכללו:
.1 הפחתת מיסים נוספת
המיסים בישראל עדיין גבוהים מדי. בהתחשב במצבנו הגיאופוליטי, עלינו להיות ארטקטיבים
יותר מהמתחרים בתחום זה וחמש השנים האחרונות, הראו כי אכן, הפחתת נטל המיסים
הניב צמיחה כלכלית.
מערכות כלכלה תחרותיות הפחיתו את המיסים לעסקים ויאיצו את התהליך כתגובה למשבר
הכלכלי העכשווי. גם ישראל צריכה לעמוד בקצב. נוסף על כך, עלינו ליצור תוכנית הפחתת
מיסים ארוכת טווח לפני שתוקפה של התכנית העכשווית יפוג בשנת 2010 ובכך, לשלוח
מסר ברור שהרפורמות הכלכליות בישראל ימשכו. לבסוף, עלינו לגבש תוכנית ארוכת טווח
לצמצום המע"מ, שהינו מס רגרסיבי ומעיק באופן לא פרופוציונלי על השכבות החלשות.
.2 רפורמה במנהל מקרקעי ישראל
המונופול שמחזיקה ממשלת ישראל על האדמות, מהווה מחסום רב שנים להתפתחות
הכלכלה הישראלית. סיומו על ידי ממשלת הליכוד וקיצוץ מייד בתהליכי הביורוקרטיה
הקשורים בהפשרת האדמות לבניה, יסיימו את המחסור בנדל"ן ויצרו הזדמנויות מיידיות
לרכישת בתים על ידי זוגות צעירים, במיוחד אלו אשר שירתו בצבא.
רפורמה זו תפיח רוח חיים בתחום הבניה הגוסס ותצית מחדש את ההתפתחות הכלכלית.
.3 חינוך
יש צורך ברפורמה מקיפה של מערכת החינוך. נתונים מארצות שונות הראו כי הדרך הטובה
ביותר לכלכלה חופשית והבטחת הזדמנויות כלכליות לכלל האוכלוסיה, מחייבת מערכת חינוך
מהמעלה הראשונה.
למרבה הצער, תוצאות המבחנים של התלמידים הישראלים בבחינות בין לאומיות
במתמטיקה ומדעים הולכות ומידרדרות. בניגוד לאמונה הרווחת, הבעיה אינה בחוסר תקציב,
תקציב החינוך הולך ומתרחב וחלקו בתקציב הלאומי רק גדל פר תלמיד. הדרך הנכונה
לפתרון הבעיה נעוץ בתכנית מקיפה שהליכוד בראשות נתניהו כבר הגה )את התוכנית
המלאה ניתן למצוא בסעיף "חינוך" באתר(. תוכנית חינוך זו, תעמוד במרכז מאמציה של
ממשלת הליכוד בראשות נתניהו.
.4 תשתיות
מפתח נוסף לצמיחה ארוכת טווח וצמצום הפערים החברתיים, הוא ההשקעה בתשתיות.
חיבור ערי ישראל בקווי תעבורה נוחים דוגמת הרכבת ובנית מערכת כבישים מתקדמת
בשילוב עם רפורמת הקרקעות, יחסלו סופית את ההפרדה בין מרכז לפריפריה בישראל.
ממשלת ליכוד בראשותו של נתניהו, תפעל למען פיתות התשתיות כך שיתמכו בתיירות
הנכנסת, שיכולה לספק מגוון גדול של משרות שאינן צורכות הכשרה ארוכת טווח.
הדבר הגרוע ביותר שניתן לעשות אל מול המשבר הכלכלי העכשווי, הוא לחזור אל מדיניות
הרווחה המיושנת, שמוטטה את המערכת הבנקאית, ניפחה את האינפלציה והאריכה את
תקופת המיתון.
בניגוד להבטחות הריקות מתוכן של מתנגדיה, מציעה הליכוד מנהיגות כלכלית
ורפורמות אמיצוץ שיבטיחו את צמיחתו של המשק הישראלי, את חוסנה של הכלכלה
הישראלית ואת יכולתה של הממשלה לדאוג לאלו שבאמת זקוקים לעזרתה.
ביטחון – ביחד נחזיר את השלווה לחיי האזרחים!
המטרה - הורים רגועים ורחובות שקטים
הפשע המאורגן משתלט על חיינו. במהלך 2008 בלבד התרחשו לפחות עשרה ניסיונות
חיסול שבמהלכם נפצעו אזרחים תמימים ללא כל סיבה. התחזקות הפשע המאורגן מחייבת
תגובה לאומית ישירה מתוך כוונה להביא למיגור תופעת החיסולים.גם בתחום הפגיעה
בילדים חלה החרפה קשה ברמת האלימות שמופנית כלפי ילדים בני כל הגילאים ותכיפותה.
אלימות זו מקיפה אותנו בכל מקום: ברחובות, בבתי ספר ואפילו בבתים עצמם. התופעה
חייבת להיפסק. אין מקום להבנה או סובלנות כלפי תוקפי ילדים.אל מול שתי תופעות קשות
אלה, יתעמת הליכוד בראשות בנימין נתניהו בכל הכוח וללא פשרות, כשהמטרה היא: הורים
רגועים ורחובות שקטים.
ההתמודדות עם הפשע המאורגן
עלינו להודות באמת: לא די בתחושת ביטחון, יש צורך בביטחון ממשי. אנחנו בעיצומה של
מלחמת עולם ברחובות ערינו כשהרשויות הרלוונטיות עומדות מנגד. אין די בפעילות
המשטרה, הפרקליטות ומערכת המשפט העושות ככל אשר לאל ידם כדי לנסות ולמגר את
הפשיעה בכלים העומדים לרשותם.יש צורך במדיניות לאומית מערכתית שממשלות ישראל
האחרונות נמנעו מלנקוט. הן הסתפקו בהצהרות ריקות מתוכן. בניגוד למה שרבים נוטים
לחשוב תקציבים, עם כל חשיבותם, אינם חזות הכל. אין חולק על החשיבות שבשיפור תנאי
השכר של המשטרה ויתר הנושאים בנטל, אבל לא די בכך ואף לא מספיק להגדיל את מספר
השוטרים. 'פתרונות' אלה לא יסיימו את השתוללותם הבלתי מרוסנת של חברי הפשע
המאורגן ולא יביאו ביטחון אישי 'לאזרח הקטן'. כי הכסף לא באמת יכול לקנות הכל. ומכיוון
שכך כשהליכוד ונתניהו יחזרו לשלטון, בכוונתם לשנות את כללי המשחק. המטרה ברורה: הורדת מספר
העבירות הקשורות לפשע המאורגן בחמישים אחוזים במהלך ארבע השנים הבאות!
הדרך למימוש מטרה זו היא ההבנה כי 'ניהול מלחמה מתחיל ב'רוח המפקד' ולא בקנה של
החייל'.
'רוח מפקד' משמעותה ניהול אפקטיבי ויעיל של כלל המערכות הרלוונטיות - חקיקה, אכיפה
ושפיטה - למימוש מטרה מוגדרת. 'רוח המפקד' פירושה גיבוי מלא, חד משמעי ובלתי
מתפשר של אלה העומדים בחזית המאבק. 'רוח המפקד' כוונתה העברת המלחמה לשטח
'האויב' ומלחמה בו עד הכנעתו הסופית. זה אפשרי, זה חיוני וזה בנפשנו.
אם הדבר התאפשר בניו-יורק אין סיבה שלא נצליח לעשות זאת בערינו שלנו. הליכוד,
שהוכיח בעבר את יכולתו למגר את הטרור הפלשתיני, יוכל למגר גם את משפחות הפשע.
לא מדובר בגזירת שמים שיש לחיות איתה. הגיע הזמן שראשי משפחות הפשע, גדולים
כקטנים, יבינו כי עליית הליכוד לשלטון פירושה ירידתם למחתרת. מדיניות של 'אפס סובלנות'
שמטרתה ברורה: פגיעה בכיסם, מעמדם ואם יש צורך גם בפושעים עצמם. הליכוד ידאג לכך
שהאזרח יוכל לחיות את חייו בביטחון מלא בעוד אנשי הפשע המאורגן יחששו על כל צעד
ושעל שיבצעו. הצעדים המעשים במלחמת חורמה זו יכללו בין היתר:
.1 חקיקת חוק מיוחד הקובע עונשי מינימום על כל העבירות הקשורות בפשע המאורגן
)בדומה לחוק הקיים כיום ביחס לעבירות על רצח(. .2 רשויות המס יגבירו ויחמירו את
הפיקוח על משפחות הפשע, שותפיהם וכל גורם המסייע במישרין או בעקיפין בהמשך
פעילותם.
.3 גורמי אכיפת החוק יפעילו את שיטת 'מדיניות ההצקות' של מעצרים תכופים כדי לשבש
את שגרת חייהם של ראשי משפחות הפשע. לשם כך יוחלט על הוראת שעה שיעניקו הקלות
משמעותיות בדרישות הסף החוקיות בבואם לעצור את ראשי משפחות הפשע בישראל.
.4 יוקם צוות מיוחד בראשות סגן המפכ"ל ומנכ"ל משרד ראש הממשלה שיורכב מכל יחידות
המשטרה הרלוונטיות )מודיעין, ימ"ר וכו'( בשיתוף פעולה הדוק עם צוות ארצי של
הפרקליטות, ועוזר מיוחד של היועץ המשפטי לממשלה. הצוות יתכנס על בסיס קבוע )פעם
בשבועיים לפחות( שבמסגרתו יתקיימו הערכות מצב, דיווחים שוטפים, העברת מידע בין
הגורמים השונים, כמו -גם הטלת משימות חדשות למימוש מדיניות רציפה ועקבית כנגד
משפחות הפשע.
.5 ראש הממשלה יקיים פגישות עבודה דו-שבועיות עם המפכ"ל )בדומה לפגישות שהוא
מקיים עם ראש אמ"ן( בנושאי ביטחון פנים בדגש על המלחמה בארגוני הפשע.
המטרה: הפעלת לחץ על כל הגורמים הקשורים לפשע המאורגן שייאלץ אותם 'להחליט';
הפסקה מוחלטת של פעילות פשיעה שלהם או המשך עימות חזיתי ובלתי מתפשר עם
רשויות החוק. עימות שיד 'הטובים' לעולם תהיה על העליונה.
בנימין נתניהו וחברי מפלגתו בליכוד יהיו מחויבים למבחן התוצאה ולא ליחסי ציבור. תקציבים
יוגדלו, אך לא נסתפק בכך. נדאג לקבוע 'תג מחיר' כבד במיוחד כלפי כל אדם שביצע עבירה
שפגעה בשגרת החיים של 'מר ישראל ישראלי'. בעינינו חובת המנהיג וההנהגה לבצע את
המוטל עליהם ללא קשר למחיר האישי או הפוליטי שמלחמה כזו עלולה לגבות מהם. כך נהגו
נתניהו והליכוד בעבר בנושאים כבדי משקל בתחום המדיני, הכלכלי והביטחוני וכך יהיה גם
בנושא 'הביטחון האישי'. מחויבותנו לאפשר לכל אזרח לחוש בטוח בביתו. בשכונתו. בעירו.
בארצו.
מלחמה נגד פגיעה בילדים
גם בתחום זה ינהל הליכוד מלחמת חורמה. האלימות והוונדליזם שרבים מילדינו חווים יום
יום, חייבת להיגדע. מדובר באלימות שלא נעצרת ברחובות, היא נכנסה ממזמן לבתי הספר
ולכיתות. ההפקרות שבה ילדינו הופכים לקורבנות חסרות ישע מחייבת התמודדות חברתית
ומשפטית כאחד. גם כאן המטרה ברורה; הפסקה מוחלטת של האלימות והבריונות כלפי
ילדים, כמו-גם בקרב בני הנוער עצמם. ההורים זכאים לתבוע מהמדינה ביטחון לילדיהם
כאשר הללו נמצאים בבתי הספר או במקומות בילוי. הסטטיסטיקה של עבריינות של בני נוער
וכלפיהם שברה את כל השיאים הן בחומרתה והן בתכיפותה. בכוונת הליכוד להביא
להפסקת הפקרותם של ילדנו. בין היתר מוצע לנקוט שורה של צעדים:
.1 החמרה והכבדה של הענישה )יש לבחון אפשרות של עונשי מינימום( על ביצוע
עבירות כנגד ילדים, קטינים ובני נוער.
.2 החמרה בענישה כבר בביצוע העבירה הראשונה, מתוך רצון להימנע מאימוץ דפוס
התנהגות עברייני.
.3 הענשת מבוגרים המאפשרים לבני נוער לעבור את העבירות המדוברות. )סגירת
מועדונים, הטלת קנסות ואפילו מעצרים במקרים קיצוניים(.
.4 הדגשת חובת ההורים כלפי ילדיהם והימנעות מיצירת ואקום שבו הקטינים חשים
חסרי אחראיות.
.5 מניעת מצבים שבהם בני נוער וקטינים נמצאים ללא מסגרת תומכת ומדריכה.
גם בתחום זה, בנימין נתניהו והליכוד מתחייבים להפחית את רמת האלימות וכמות העבירות
שבהם מעורבים בני נוער בחמישים אחוז במהלך ארבע שנים. בתי ספר ומקומות בילוי אינם
מקומות של אלימות ופגיעה. נאמץ מדיניות של 'הרתעה'. כל גורם מפריע ומזיק יטופל בכל
חומרת הדין. לא תהיה סליחה ומחילה. לא תהיה הזדמנות שנייה. על כולם להבין ולדעת כי
מי שיפגע בילד ישלם את מלוא המחיר גם בגלל המעשה שעשה וגם כדי להרתיע אחרים. רק
כך נוכל להחזיר לילדים את הביטחון לו הם זקוקים ולהורים את השקט אליו הם מייחלים.
מדיני – ביחד נצליח להביא בטחון!
האיום האירני
כשמדובר בביטחון ישראל, הוכיח הליכוד בראשות בנימין נתניהו גם את יכולתו לזהות סכנות
המאיימות על המדינה וגם מימוש מדיניות המסכלת באופן אפקטיבי, את אותן הסכנות.כבר
בשנת ,1996 נאם בנימין נתניהו, ראש הממשלה דאז, בפני הקונגרס האמריקאי והתריע כי
האיום האיראני הינו האיום הגדול ביותר העומד בפני העולם כולו. נתניהו חזר והפציר בחברי
הקונגרס, להתעמת עם השלטון בטהרן כבר אז, הפצרות שלא זכו לתשומת לב יתרה.
שתים עשרה שנה מאוחר יותר, איראן קרובה להשגת נשק גרעיני יותר מאי פעם, מצב
שיהפוך לסכנה קיומית מיידית עבור מדינת ישראל ויפר באופן קיצוני את איזון הכוחות
באזורנו ובעקבות כך, יסכן את העולם כולו.
איראן החמושה בנשק גרעיני, תקבע תקדים היסטורי ראשון, בו שלטון צבאי בלתי שפוי יהיה
מצויד בנשק להשמדה המונית. קבוצות טרור יהנו מחיזוק גרעיני, משאבי הנפט העולמי
יעמדו בפני איום הגובר במהירות ויחל תהליך של גידול משמעותי בכמויות הנשק הגרעיני
ברחבי העולם.
יתרה מזאת, איראן עלולה לחמש גם את תאי הטרור שבשליטתה בנשק גרעיני והסיכוי
להרתיע את השלטון האיראני ההפכפך ולמנוע ממנו לעשות זאת באמצעים המקובלים,
כמעט ואינו קיים.
הסכנה הצפויה לישראל בעקבות התנהלותו של המשטר האיראני ברורה: הקריאה האיראנית
למחיקת ישראל מהמפה נשמעה בגלוי, הכחשתו של אחמדיניג'אד את השואה והבטחתו
ליצור שואה נוספת, תוך שליחת טילים שעליהם רשום "מוות לישראל", נשמעה גם היא
בעולם כולו.
אך ישראל היא לא המדינה היחידה העומדת בפני הסכנה הגדולה. אמנם, ישראל היא
מטרתם הראשונה של הטילים האיראנים, אך גם אירופה עומדת בפני אותו איום: כבר כעת,
עומלים האיראנים על פיתוח טילים ארוכי טווח שיגיעו גם אל מדינות האיחוד האירופאי ותוך
מספר שנים מועט, אף ליבשת אמריקה.
מניעת אפשרות רכישת נשק גרעיני על ידי איראן, צריכה להיות בראש סדר העדיפויות של
הממשלה הבאה, בין אם משמעות הדבר היא גיוס דעת הקהל העולמית לתמיכה בסנקציות
כלכליות ומדיניות על איראן או התכוננות לתגובה צבאית הולמת, במידה וכל הנסיונות
האחרים יכשלו.
בנקודה זו, קיים ניגוד ברור בין הליכוד והעומד בראשה, לבין מתנגדיהם. ציפי לבני, העומדת
בראש מפלגת קדימה, כבר הביעה את עמדתה בכך שטענה שאיראן אינה מהווה איום קיומי
למדינת ישראל. כיצד היא יכולה לשכנע את מדינות העולם לתמוך במאבק נגד התחמשות
איראן, אם היא עצמה אינה מודעת לסכנה העומדת בפיתחה? כיצד היא תוכל לפעול כנגד
איומים קיומיים על מדינת ישראל, אם היא אינה יודעת לזהותם?
אי היכולת לזהות איומים קיומיים על מדינת ישראל, אינה מתבטאת רק בנושא איראן. בזמן
שאהוד ברק וציפי לבני הבטיחו כי אזרחינו יהיו בטוחים יותר לאחר נסיגה מהירה וחד צדדית
מלבנון ומרצועת עזה, בנימין נתניהו הזהיר כנגד אותן פעולות.כשבנימין נתניהו התפטר ערב
ההתנתקות, הוא וחברי ליכוד אחרים חזרו וטענו כי נסיגה חד צדדית מעזה, תחזק את
הטרור הפלשתיני, תסכן את ישראל ותערער את הסיכויים לשלום.באותו זמן, אזרחים רבים
תמכו בהתנתקות והאזהרות החוזרות ונשנות על התחזקות נוכחותם של תאים איראניים
באותם שטחים זכו לזלזול והתעלמות כסחורה שאין חפץ בה.
לא עוד נסיגות חד צדדיות
אך 4000 הרקטות שנורו על הגליל בזמן מלחמת לבנון השניה, ו-0004 הרקטות שנורו על
ישראל מעזה, הוכיחו לאזרחים רבים כי אזהרות הליכוד והעומד בראשו כנגד נסיגות חד
צדדיות, לא נאמרו לשווא.כיום, לאחר ההתנתקות, חיזבאללה מחזיק בנשקים רבים יותר
ומסוכנים יותר מתמיד, ובזמן שבעזה יש שביתת נשק, חמאס ממשיך ביבוא כמויות עצומות
של תחמושת, כדי להכין עצמו לסיבוב נוסף של טרור.בסופו של דבר, הפכו הנסיגות
וההתנתקויות מצב שהיה כבר מסובך, למורכב וקשה עוד יותר.
לא יתכנו עוד נסיגות חד צדדיות בעתיד. כל שטח שצה"ל יפנה, יתפס על ידי חמאס וכל
נסיגה חד צדדית תשדר מסר של חולשה וכניעה. הליכוד מוכן לויתורים תמורת שלום,ויתורים
דוגמת זה שעשה מנחם בגין בזמן הסכם השלום עם נשיא מצרים, אנואר סאדאת - ויתור
תחת הסדר שלום אמיתי ואמין. רק באמצעות הסדרים כאלה, השומרים על ישראל בטוחה,
נוכל לקדם את השלום עם שכנינו.
שיפור מקומי במקום שיחות חסרות שחר
שיחות השלום העכשוויות באנאפוליס, המתמקדות בהשגת הסכם סופי וחפוז, מפספסות את
מטרתן. איננו מאמינים כי הפלשתינים בשלים להתפשרות היסטורית שתסיים את הסכסוך.
אין כל ראיות שהפלשתינים מוכנים לקבל ולו את הדרישות המינימליות שדורש מנהיג ישראלי
כלשהוא.הפלשתינים דחו ויתורים מרחיקי לכת שאנו, הישראלים, הצענו לפני שמונה שנים
ועמדתם לא השתנתה או התמתנה גם כיום, בכל הנוגע לנושאי הליבה. אם כבר, עמדתם
התקשחה לאור חולשתה ורפיונה של הממשלה הנוכחית.
במקום לסייע לאבו מאזן ופאיד, צריכה ישראל למקד את מאמציה בשיפור חיי היום יום של
הפלשתינים. באופן נקודתי, עלינו לסייע להם לפתח את מערכת הכלכלה שלהם. דבר זה
אמנם לא יביא לפתרון הסכסוך, אך יצור סביבה רגועה יותר ולפי כך, סיכוי גבוה לקיום משא
ומתן מוצלח. ממשלה בראשות הליכוד, תתמקד באופן מיידי בשינוי המצב בשטח.
קווים אדומים ברורים להסדר שלום
לכשיגיע הזמן למשא ומתן סופי למען שלום, הליכוד יציג קווים אדומים ברורים: הליכוד
והעומד בראשו יתעקשו על כך שהאחריות לשלום אזרחי מדינת ישראל, תישאר בידיה של
ישראל וכי תישמר זכותה של ישראל להגן על גבולותיה, זכות שמעוגנת בהחלטות 242 ו -
338 של האו"ם.
האחריות על הפליטים הפלשתינים - בידי מדינות ערב
ממשלה בהנהגתו של הליכוד, לא תאפשר לאלפי ובודאי שלא למליוני פליטים פלשתינים
לחזור לישראל. ישראל לא תיקח אחריות מוסרית על אותם פליטים, כיון שאלו, נמצאים
במצבם הקשה עקב החלטותיו הרות הגורל של העולם הערבי: ההחלטה להכריז מלחמה על
ישראל, במקום לקבל את זכותם של היהודים לארץ משלהם, וההחלטה שלא לאפשר, מזה
שישים שנים, לאותם פליטים להשתקם ולהמשיך את חייהם במדינות ערביות.
ירושלים שלמה ובשלטון ישראל
ממשלה בראשות הליכוד, תשמור על ירושלים מאוחדת כבירת ישראל, תחת שלטון ישראלי.
יהודים מרחבי העולם נכספים זה 2000 שנים לשוב ולבנות את ירושלים, בירתם ההיסטורית.
ירושלים היא לב ליבה של התרבות היהודית ואנו נמשיך לשמור עליה ככזו, תוך מתן החופש
לבני כל הדתות לקיים את אמונתם במקומות הקדושים להם בעיר.
הדבר הגרוע ביותר שניתן לעשות למען השלום, הוא חלוקתה של ירושלים. חלוקה שכזו,
תיצור נקודת חיכוך שעלולה להצית את האזור כולו. רק ירושלים שלמה, תחת שלטון ישראלי,
תאפשר שמירה על שלום אזורי.
המלחמה בטרור
ממשלת ליכוד בראשותו של בנימין נתניהו, מביאה איתה יכולת מוכחת למלחמה בטרור.
בשנת ,1996 קיבל נתניהו לידיו מדינה מוכת פיגועי טרור, בשלוש השנים בהן כיהן כראש
ממשלה, התבצעו שלושה פיגועים בלבד. למרות שהיו אלו שלושה פיגועים יותר מדי,
הצליחה ממשלת נתניהו להחזיר את תחושת הביטחון לעם ולדכא את הטרור הפלשתיני.
לאחר שהפלשתינים פתחו במסע פיגועי טרור בעקבות השיחות הכושלות בקמפ - דייוויד,
טען נתניהו כי על ישראל לעבור ממצב של מלחמת התשה, לפעולה צבאית החלטית כנגד
המשטר הפלשתיני. במשך שנתיים, התעלמה הממשלה מהמלצות אלו וסירבה לנקוט
בפעולה צבאית רחבה. מאות ישראלים שילמו את המחיר על התעלמות זו -
בחייהם.כשלבסוף, ננקטה פעולה צבאית החלטית בשנת ,2002 התוצאה היתה הפחתה
דרמטית בפעילות הטרור בתוך גבולות ישראל.ממשלת ליכוד בראשותו של נתניהו, תתמודד
עם כל פיגוע טרור, בתגובה ברורה והחלטית.
חינוך – ביחד נצליח לשפר את החינוך!
הטובים להוראה - שיוויון זכויות לכל ילד
התחום החינוכי מהוה, מבחינת יו"ר הליכוד ומפלגתו, את אחד משלושת המרכיבים
המרכזיים שבכוונתם לקדם מיד לאחר שיחזרו לשלטון. בעוד שני המרכיבים האחרים, מדיני-
ביטחוני וחברתי -כלכלי, זכו לתהודה רבה, הרי שמשום מה דווקא התחום החינוכי הכל כך
חשוב ונוגע לכל אחד ואחת מאזרחי המדינה לא זכה להתייחסות הראויה.
במהלך השנתיים האחרונות שקד ח"כ נתניהו על תוכנית חירום בתחום החינוכי, כאשר
לנגד עיניו עמדו מספר מטרות חשובות:
.1 החזרת הערכים למערכת החינוך
.2 שיפור ניכר בתוצאות והישגים של תלמידי ישראל
.3 חתירה לשוויון הזדמנויות אמיתי בין כל תלמידי ישראל
.4 רפורמה מקיפה במערכת החינוך בישראל
.5 שידרוג מעמדו של המורה בישראל.
חמשת כללי יסוד אלה נבחנו על ידי נתניהו ואנשיו בשיתוף גורמים מקצועיים מהשורה
הראשונה בארץ ובעולם. לאחרונה גובשו כל הרעיונות שהועלו על ידי הצוותים השונים
שעסקו בנושא והורכבה תוכנית חינוכית אלטרנטיבית שתיושם מיד עם החזרת השלטון לידי
נתניהו והליכוד.
אחד מעקרונות היסוד של 'תוכנית נתניהו' מדברת על כך ש"חינוך טוב הוא הדרך הטובה
ביותר לצמצום הפערים החברתיים בישראל". לפי מחקרים רשמיים שנעשו בשנים
האחרונות עולה כי ככל שמספר שנות הלימוד של אדם עולה, כך גדלים סיכויו למצוא עבודה
ולהתפרנס בכבוד. המסקנה ברורה: חינוך טוב לכולם נחשב למתכון הבטוח ביותר להוצאת
אנשים ממעגל העוני, הרבה יותר מאשר קיצבאות כאלה ואחרות. זאת הסיבה שלפי 'תוכנית
החינוך' של נתניהו החינוך לא רק יגיע לכלל האוכלוסייה, אלא רמת החינוך תהיה כזאת,
שתאפשר לכל בוגרי מערכת החינוך סיכוי להשתלב בשוק העבודה.
בניגוד לדעה המקובלת הבעיה המרכזית של מערכת החינוך בישראל אינה תקציבית. תקציב
החינוך בישראל, ביחס למדינות אחרות בעולם המערבי, גבוה יותר מהממוצע. עשרות
מיליארדי השקלים שתקציב המדינה מפנה למערכת החינוך לא הצליחו להפוך את המערכת
ליעילה וטובה. הגדלת התקציבים יכולה לסייע ולתמוך, אבל רק אם משתמשים בהם בצורה
נכונה ומושכלת.לפי כל הנתונים הקיימים כיום בישראל, למרות גידול חד בתקציב מערכת
החינוך התוצאות של התלמידים נמצאות בנסיגה מתמדת. מציאות זו סותרת לחלוטין את
הטענות שמועלות על ידי אישים וממשלות שונות, המסתפקים בהפרחת סיסמאות ריקות
מתוכן ובחיפוש אחרי הפיתרון הקל אך הלא נכון. במקום זאת, מציעים נתניהו והליכוד פתרון
חדש: מיון קפדני והכשרה מתמדת של המורים בישראל במקביל להעלאת שכרם של
המורים, יניבו תוצאות בהתאם. חשוב להדגיש כי לא מדובר רק בהעלאת שכר המורים כפי
שמוצע השכם והערב על ידי פוליטיקאים כאלה ואחרים, אלא העלאת השכר המותנית במיון
קפדני של איכות המורים. בכך ניתן להשיג 'שתי ציפורים במכה': מצד אחד, העלאת מעמדו
של המורה בישראל ובמקביל לכך, שיפור משמעותי של רמת ההוראה בישראל. כסף לבדו
אינו ערובה לחינוך טוב.
בהמשך תוכניתו החינוכית מצביעה נתניהו על חיסרון נוסף של מערכת החינוך הקיימת.
בניגוד להיגיון, השיטה הנוכחית לא מתמקדת 'במקצועות החשובים באמת'. בכוונת הליכוד
לשנות את השיטה מן הקצה אל הקצה ולהפוך את מערכת החינוך למערכת שתתמקד
בחשוב ובעיקר ותניח בצד את התפל והשולי. 'בתוכנית נתניהו' מפורטים שבעת המקצועות
החשובים שכל תלמיד בישראל יהיה חייב ללמוד ואלו הם:
קריאה וכתיבה
חשבון
אנגלית
מדע
תנ"ך
היסטוריה וציונות
מחשבים
מקצועות אלה, המכונים גם 'מקצועות הליבה', יכשירו את תלמידי ישראל להתמודד עם
החיים במאה העשרים ואחת כשלצידם יטופחו הערכים והאמונה בזכותנו לחיות בארץ
ישראל. לפי 'תוכנית נתניהו' מערכת החינוך תקדיש את מרב השעות למקצועות הליבה ובכך
תאפשר לתלמיד להתקדם במקצועות אלה ולא במקצועות שחשיבותם פחותה בהרבה.
אסור לטשטש את המציאות הקשה השוררת במערכת החינוך בישראל. תוצאות המבחנים
הבינלאומיים, לצד האלימות הגואה בבתי הספר ובקרב בני נוער מחייבים התמודדות
מערכתית לשינוי המצב. לא עוד פתרונות זמניים של טלאי ועוד טלאי, אלא תוכנית כוללת
הנותנת מענה לשלל הבעיות הקיימות כיום במערכת החינוך. יש להציב חזון, מטרות ויעדים
שאליהם יש לשאוף, אסור להסתפק בבינוניות. מכאן יובן מדוע 'תוכנית נתניהו' מתרכזת
בחמישה עקרונות יסוד שבאמצעותם ניתן יהיה לקדם ולהצעיד את תלמידי ישראל למקומם
הראוי בין עשר המדינות הראשונות בעולם:
1.הטובים להוראה
2.לתת למנהל לנהל
3.מיקוד במקצועות הליבה
4.סיוע מהיר לחלשים
5.השבת הערכים לחינוך
חמישה 'עקרונות היסוד' הללו מגלמים ומקפלים בתוכם את הדרך הנכונה, המהירה והיחידה
להחזרת החינוך למקומו הראוי כפי שהיה בשנותיה הראשונות של המדינה. לא עוד 'מפעלים
של ציונים', לא עוד 'שלטון הבינוניות' ולא עוד 'התנערות מהאמונות הבסיסיות הקשורות
אותנו למולדת שלנו'.
בניגוד לתוכניות או רפורמות חינוכיות קודמות שעסקו בעיקר בתנאי השכר של המורים
כאשר רק בעקיפין הייתה התייחסות לשיפורה של מערכת החינוך, התוכנית החינוכית של
נתניהו והליכוד מתייחסים למערכת החינוך כאל מכלול אחד שלם. תלמידים, מורים, הישגים
וערכים. אין מקום לשפר רק ערך אחד מהמשוואה כולה, אלא יש להעניק טיפול לכלל מרכיבי
המשוואה שרק קידומם המלא והשוויוני יביא לשיפור אמיתי, מהותי ועמוק במערכת כולה.
מורים טובים, מנהלים איכותיים בעלי סמכויות, התמקדות בעיקר ולא בטפל לצד טיפול,
טיפוח וסיוע לכל תלמיד ותלמיד ללא יוצא מן הכלל, ביחד עם השבת הערכים הנאצלים
עליהם התחנכנו כולנו, רק שילובם של עקרונות אלה יכול להביא לשינוי המיוחל.
כי זאת יש לומר: בשנים האחרונות מערכת החינוך הייתה משופעת בתוכניות ורפורמות
חינוכיות כאלה ואחרות, טובות יותר ופחות. הבעיה של כולן הייתה דומה, התמקדות בחלק
ממרכיבי הבעיה והתעלמות מהמכלול כולו. אין משמעות להישגים מקצועיים טובים ללא
ערכים, או למורים טובים ללא מסגרת ניהולית תומכת ויעילה. כאשר הליכוד יחזור לשלטון,
אחד המהלכים הראשוניים שיעלו על סדר יומה של הממשלה ושל העומד בראשה יהיה שינוי
יסודי של מערכת החינוך בישראל. כבני עם הספר, אין לנו ספק כי הדבר ניתן לביצוע,
השאלה היחידה שעליה יש להשיב בכנות היא האם יש כיום 'בשוק הדעות הפוליטי' מפלגה
עם תוכנית חינוך מקיפה ואלטרנטיבית שמאמינה, יכולה ורוצה להביא לשינוי המצב. נדמה כי
התשובה לשאלה זו היא אחת: רק לנתניהו ולליכוד יש תוכנית חינוכית כוללת המתמודדת
עם המשבר החינוכי הקשה הפוקד את המדינה מזה שנים רבות. כי אין דרך קצרה
להצלחה, רק המתמיד, המאמין והמזיע בסוף משיג את מטרותיו.
עוני
הפיתרון הנכון לבעיית העוני משולב בתוכנית ובפעילות הממשלה לצמיחה כלכלית ארוכת
טווח, לאחר שהממשלה הצליחה ביצוב הכלכלי של המשק היא יכולה להתמקד בהעלאת
פריון העבודה והיצור שיביאו ליצירת מקומות עבודה חדשים ויאפשרו לנמצאים מתחת לקו
העוני להשתלב בשוק העבודה. צעדים אלו יביאו לתוצר גבוה יותר לנפש ולצמיחה מתמשכת
שפירושה, מקומות עבודה נוספים, הכנסה גבוהה יותר לנפש ואפשרות לסייע לשכבות
החלשות יותר.
העלאת רמת החיים הריאלית
מעבר המשק לצמיחה מאפשר לממשלה להעלות את רמת החיים הריאלית ע"י הגדלת
הכנסתם הריאלית של האזרחים והגדלת כח הקניה שלהם.
אי לכך תפעל הממשלה גם להוזלתם של מוצרים ושרותים והעלאת איכותם. הממשלה
תמשיך ותפתח את המערכות המספקות לצרכן מידע ובקרה על טיב המוצרים והשרותים
שהוא מקבל ותעודד תחרות בין יצרנים מוכרים וספקי שרותים לטובת הצרכן. בנוסף לכך
תימשך חשיפת המשק ליבוא מתחרה שתביא לאורך השנים להתיעלות ענפים רבים במשק
והורדת מחירים.
ביחד נצליח להביא את בני העם הביתה
עם סיום חגיגות שנת השישים וכניסתה של המדינה לעשור השביעי לקיומה, עדיין מתגורר
רוב העם היהודי מחוץ לארצו ומולדתו. במרוצת שישים השנים האחרונות גלי העלייה הרבים
שינו את פניה של מדינת ישראל, מציבור קטן ומתגונן של שש מאות אלף יהודים בעת הקמת
המדינה ועד לקהל עצום של כמעט שישה מיליון יהודים גאים היום. גידול מדהים זה של
מאות אחוזים נוצר הודות למיליוני העולים היהודים שהגיעו מארבע קצוות תבל.
מתימן, מרוקו, אוסטרליה, צרפת, דרום-אפריקה, מקסיקו, אתיופיה וממדינות רבות נוספות
עלו יהודים וקיימו בגופם את מצוות התנועה הציונית: שיבה למולדת אבות וקיום הפסוק 'ושבו
בנים לגבולם'.
ובכל זאת, מלאכת קיבוץ הגלויות עוד רחוקה מלהסתיים. עדיין יותר ממחצית העם היהודית
מתגוררים בגולה. עלינו, על הנהגת המדינה, מוטלת החובה להמשיך את מאמצי העלייה
ולהביא כמה שיותר יהודים לבוא וליטול חלק במפעל קידומה וחיזוקה של מדינת ישראל.
לא די בסיסמאות יש צורך במעשים, בתוכניות פעולה, בעשייה ממשית.יתירה מכך, במובנים
רבים אתגר העלייה כיום קשה יותר מאשר בימים עברו. כיום, רוב מוחלט של יהודי התפוצות
חיים במדינות נאורות וחופשיות. הם לא נמצאים בסכנת חיים והם לא חשים דחויים או
מקופחים. אם בעבר תופעת 'האנטישמיות' המקוללת דחפה יהודים לעלות לישראל, הרי
שכיום כאשר תופעה זו הולכת ודועכת בקרב מדינות רבות, הרי שהדחף עתיק היומין של
מצוקה כבר לא מהווה זרז להחלטה על עלייה לארץ ישראל. רבים מהיהודים חשים כי ארץ
מגוריהם הנוכחית נוחה להם לא פחות ואולי אף יותר מאשר מדינת ישראל הזרה והרחוקה.
רק במאמץ משולב ומערכתי של כלל הגורמים הרלוונטיים; הממשלה, הסוכנות וארגונים
פרטיים ניתן להצליח במשימה לאומית זו.
מצד אחד אסור לנו לרמות את עצמנו או את אותם עולים יהודים פוטנציאליים. בעבר,
בעיתות מלחמה, קיבלו העולים ליד אחת את תעודת העולה וליד השנייה ערכות מגן. זוהי
המציאות שבה אנו חיים ואיתה אנחנו צריכים להתמודד. זה הוא גורלנו וזו היא תמצית חיינו.
עלינו כמדינה מוטלת החובה להביא, למרות הקשיים והמכשולים, למרות הפחדים והחששות
כמה שיותר יהודים למדינת ישראל, לביתם העתיק והחדש.
מציאות חדשה זו של 'תחרות' על ליבם ורצונותיהם של היהודים החיים בגולה, מחייבת
פיתוח תוכניות לאומיות חדשות. על מדינת ישראל והנהגתה מוטלת החובה העילאית
"לשווק" את המדינה בפני אותם עולים פוטנציאליים. מובן מאליו כי 'תחרות' על ליבם של
העולים אינה מספקת כדי למשוך ולשכנע אותם לעזוב את ביתם, משפחתם וקהילותיהם
ולעלות לישראל. אין ספק כי חייב להיות רצון פנימי בקרב אותם עולים פוטנציאליים, שיגרום
להם לפתוח את ליבם ואת מחשבתם לרעיון העלייה. לשם כך, על מדינת ישראל לדאוג
לחינוך יהודי ליהדות התפוצות, לשפר את הליך קליטת העולים ולהקל על העולים במציאת
מקורות תעסוקה ותמיכה בארצם החדשה. על המדינה להעניק את מרב הביטחון האישי
לעולים, כדי שיחושו כי הם באמת 'שבו הביתה'. רק התייחסות מערכתית מחד אך אינטימית
ויעילה מאידך יכולים בסופו של דבר להשפיע באופן עקיף וישיר על ליבם של יהודי התפוצות
ולהפוך את מדינת ישראל לרצויה ונחשקת לא פחות ממדינות האם של אותם עולים
פוטנציאליים.
ממשלת הליכוד תתגייס במלוא יכולתה להגברת והגדלת תופעת העלייה. נמקד את מאמצנו
בקהילות קטנות כגדולות דוגמת ארה"ב, צרפת, קנדה, אוסטרליה, בריטניה, וחלק ממדינות
חבר העמים, תוך פניה לשכבות גיל המהוות קרקע פורייה לעלייה לישראל.
נתרכז באותם מאות אלפי צעירים יהודים מכל העולם הנמצאים בשלב התחלתי של
חייהם הבוגרים, עוד טרם השתקעו בארצם. הישארותם של אותם צעירים בגולה עלולה
להביא להתבוללותם וניתוקם מעם ישראל.
נתרכז במשפחות צעירות ובנות גילאי הביניים שאומנם השתקעו בארצם, אך פניהם
ודאגתם נתונים לחינוך ילדיהם.
נתרכז גם באותם יהודים בעלי זיקה לישראל, שחלקם אף קנו בית נוסף בישראל, מתוך
הבנה כי קירובם של אותם יהודים תשפיע על כל קהילתם וכך תגרום לאחרים להתקרב
לישראל ולחשוב על עלייה.
כי בסופו של דבר עלייה גדולה לא רק טובה לעולים אלא לכולנו: לחוסנה של החברה
הישראלית, לעוצמתה של המדינה, לחיזוקה של התנועה הציונית אך מעל הכל להידוק
הקשר הבל ינתק בין העם היהודי ומולדתו עתיקת היומין.
ביחד נצליח ליצור שוויון חברתי לנשים!
מאז ומעולם היתה האישה החצי השני של החיים, אם בבית ואם כחלק מזוגיות. בעשורים
האחרונים הצטרפה כמפרנסת ומובילה את המערכת המשפחתית.
אנו בליכוד מאמינים כי מקומה של האישה ישווה למקומו של הגבר בחברה הישראלית ולפי
כך, ממשלה בראשותנו תפעל למען יצירת שוויון בין גברים לנשים בכל רבדי החברה.
משמעות השוויון בין המינים בחברה הישראלית אינו מתבטא רק בדיונים רבי משתתפים
בועדות ובסיעות השונות, כי אם בטיפול אמיתי בתת הייצוג של נשים במוקדי הכוח וקבלת
ההחלטות. ייצוג אמיתי ונוכחות שוויונית של הנשים בתחומי החיים השונים, דוגמת בעסקים
ובמפלגות ישפיע באופן טבעי גם על מעמדן של הנשים בשאר מעגלי החברה ויוביל להעצמת
קהל הנשים בישראל.
מפלגת הליכוד תפעל לקידום שיוויון בשכר בין נשים לגברים על אותה עבודה ותחתור
לפיתרון הנהגתי בסוגית ההכרה בהוצאות הטיפול בילדים בגיל הרך, על מנת לעודד נשים
ליציאה לשוק העבודה.
חלק בלתי נפרד מהפעולה לשמירה על שוויון בין המינים בישראל, הינה המלחמה להפסקת
האלימות נגד נשים בישראל, הוצאת נשים ממעגל הזנות ומיגור תופעת הסחר בנשים.
נושאים אלו הם בעוכרי החברה הישראלית. מיגור התופעות המאוסות של התעללות בנשים
והתרת דמן דורש מהלך מקיף של חינוך חברתי תוך הוקעת הפוגעים והמתעללים.
ממשלת ליכוד בראשות בנימין נתניהו תפעל לקידום הצעות חוק להחמרת הענישה -
העומדות על שולחנה של הכנסת ואינן מטופלות מזה זמן רב, ותחתור לבניית והרחבת
תשתית הסיוע העומדת לצד קורבנות ההתעללות.
ביחד נצליח לשקם את מערכת הרווחה ולהעניק חיים של כבוד לבני גיל
הזהב!
הליכוד רואה עצמו כמפלגה לאומית הפונה לכל שדרות העם. זו הסיבה שתחום הרווחה על
שלל נגזרותיו זוכה לתשומת לב רבה של חברי וראשי המפלגה. כאמור, תחום הרווחה הינו
רחב ומקיף נושאים רבים. נתרכז בעיקריים ובחשובים שבהם:
שירותים חברתיים
ממשלת הליכוד תמשיך ותפעל לקיים שירותים חברתיים: מחסה, מזון, תמיכה וסיוע
לקבוצות אוכלוסיה שאינן מסוגלות לעזור לעצמן מסיבות של גיל, פגיעה גופנית או שכלית או
משבר אישי ומשפחתי. הגדלת התקצוב למניעת פשע אלימות ועבריינות כגון טיפול בילדים
ובני נוער בקבוצות סיכון ומניעת הידרדרותם לחיי פשע.
משפחות חד הוריות
עידוד תעסוקת נשים באמצעות פתיחת מעונות יום מסובסדים לילדי אמהות חד הוריות
ומשפחות, שהכנסתן עד 7,000 שקל לחודש. לחלופין, להעניק למשפחות אלה הטבות מס
על העסקת מטפלת וצהרונים לילדים עד גיל תשע.
דיור
הפעלת חוק הדיור הציבורי שיביא לזכויות רכישה מעודפות ומסובסדות לדיירי החברות לדיור
ציבורי. סיוע מוגדל לזכאים ששירתו בצה"ל, לרוכשים באזורי עדיפות לאומית, העברת
סבסוד לקבוצות נזקקות. הגדלת הסיוע למרחיבי דירתם בשכונות השיקום. הגדלת מענקי
שכר הדירה לזכאים המתקיימים מתמיכות המוסד לביטוח לאומי. סבסוד שנתי בסך 7,200
שקלים לשכר דירה בדיור הציבורי.
גמלאים
העלאת קצבת הקשישים ל 2,400- שקל בחודש. הנחה של 50% בתרופות לקשישים. מתן
אפשרות להעסקת עובד זר סיעודי לקשישים מעל גיל .85 מתן הטבת מס הכנסה לגמלאים
שיצאו לפרישה מוקדמת. מתן הנחה בתשלומי חשמל, ארנונה ושירותי בזק לקשישים מעל
גיל .80 פטור מלא ממס הכנסה לגמלאים על ריבית ועל חסכונות. פטור ממס הכנסה
לגמלאים על תשלומי הפנסיה. זכאים לקצבת סיעוד ימשיכו לקבלה גם אם הועברו למוסד
סיעודי. השוואת קצבת שארים לאלמנים כמו לאלמנות. הורדת העמלות לקרנות הפנסיה.
פנסיה
בדיקת החשיפה למוסדות הפיננסים ופריסת רשת ביטחון לקופות הגמל, קרנות הפנסיה
וקרנות ההשתלמות. ביטול דמי הניהול בקופות הגמל. ביטול תקנה מספר 3 של מס הכנסה
המחסלת את החיסכון ההוני במשק. החזרת אגרות חוב מיועדות סולידיות הנפדות מידי
חודש. הגבלת השקעת כספי קופות הגמל במניות ואג"ח זב"ל. הגבלת פרסום התשואות של
קופות הגמל שמוביל להשקעות בעלות סיכון ייתר בכספי העמיתים. הסדרה, פיקוח והגבלות
בעניין הייעוץ הפנסיוני.
עיירות פיתוח
המשך הענקת תנאים מועדפים לערי הפיתוח כדי למשוך אליהן תושבים ושיפור איכות
חייהם. הגדלת הסיוע בחינוך ובתשתיות בישובים אלו.
שכר ועובדים
חיסול תופעת עובדי הקבלן ויצירת תנאים סוציאליים הולמים לכלל העובדים. שמירת השכר
הריאלי במשק והעלאת כוח הקנייה שלו. עדכון שכר המינימום במשק והורדת המיסוי על
השכר במשק. ביצוע חוק מס הכנסה שלילי על כל העובדים במשק. יצירת רשת ביטחון
להשקעות בקרנות ההשתלמות.
