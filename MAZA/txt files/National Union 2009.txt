עקרונות מצע האיחוד הלאומי
האיחוד הלאומי הוא מפלגה החותרת למימוש זכותו של העם היהודי על כל מולדתו, להקניית
אופי יהודי פומבי למדינת ישראל, למימוש ערכי הנצח של העם בחיי המדינה, ולעליה רחבה
מהגולה.
(1 ארץ ישראל היא ביתו הלאומי של העם היהודי. היא שייכת לעם ישראל לפי תורת ישראל
והחוק הבינלאומי. האיחוד הלאומי יפעל לחיזוק דמותה של מדינת ישראל כמדינה יהודית-
דמוקרטית, לחידוש והעצמה של אופייה החלוצי והיהודי של המדינה.
(2 האיחוד הלאומי יפעל להגברת החינוך היהודי במוסדות החינוך הממלכתיים, במוסדות
האקדמיים ובצה"ל, ולהקניית ידע וערכים יהודיים לכלל האוכלוסייה. נפעל להעמקת לימודי
התנ"ך, להרחבת הידע בתולדות העם היהודי ובאוצרותיו התרבותיים, לחיזוק הזהות הלאומית
והנחלת ערכי היהדות ומורשתה בקרב כל חלקי העם, להגברת השימוש בלוח העברי, ולעידוד
מחקר מדעי בסיסי וישומי. האיחוד הלאומי יפעל לעידוד לימוד התורה בישיבות ובכוללים,
ובנוסף תגמול ממלכתי למצטיינים, ולמימון שכר הלימוד במוסדות אקדמיים בישראל לבוגרי
יחידות קרביות.
(3 האיחוד הלאומי שולל הקמת כל ישות מדינית נוספת למדינת ישראל במקום כלשהו בארץ
ישראל שממערב לירדן, יפעל לשלטון ישראל ולהתיישבות בכל רחבי הארץ, ולמימוש הריבונות
היהודית בהר הבית.
(4 האיחוד הלאומי יפעל לחיזוק הכנסת כמוסד המחוקק והמפקח על פעולות הרשות המבצעת,
לקביעת מערכת חדשה של איזונים ובלמים בין הרשות המחוקקת והרשות השופטת, להחדרת
המשפט העברי, להקמת בית משפט לחוקה, וכינון מנגנון חדש לבחירת שופטים. האיחוד הלאומי
יקדם רפורמה במערכת המשפט וילחם במגמות אנטי-ציוניות ואנטי- יהודיות שבמערכת המשפט.
(5 האיחוד הלאומי יקדם בארץ ובחו"ל, פתרון אזורי של בעיית הפליטים הערבים, בהסכמה
בינלאומית רחבה, באמצעות יישובם מחדש במדינות ערב ומדינות קולטות הגירה. האיחוד
הלאומי יחתור להסדרת מעמדם של ערבים שיחליטו להישאר ולהתגורר ביהודה ושומרון, ע"י
שותפות אסטרטגית עם ממלכת ירדן ובכך להחליף את ה'פרטנר' הפלשתיני, שאינו יכול להביא
שלום, בשותף המעוניין ביציבות. ירדן תפרוס את חסותה האזרחית על הפלשתינים המתגוררים
ביו"ש ותחזיר להם את האזרחות הירדנית שהחזיקו בה עד .1988 בכך הם יהפכו לתושבי מדינת
ישראל שהם אזרחי ירדן, ללא ריבונות כלשהי על שטחים ממערב לירדן או כוח שיטור משלהם.
האיחוד הלאומי יפעל לשלילת אזרחות מאזרחים החותרים תחת קיומה של המדינה כמדינה
יהודית או מזדהים עם אויביה, ויפעל לעידוד הגירה של אזרחים שאינם נאמנים למדינת
היהודים. האיחוד הלאומי יפעל למען הדרוזים והערבים התומכים במדינת ישראל כמדינת
היהודים.
(6 האיחוד הלאומי יפעל לשימור ארץ ישראל וקרקעותיה למען הדורות הבאים של העם היהודי,
תוך הקפדה יתרה על איכות הסביבה ופיתוח מקורות חלופיים של מים ואנרגיה.
(7 האיחוד הלאומי יפעל ליצירת גשרים בין דתיים וחילוניים על ידי מיסוד אמנה חברתית ועיגונה
בחקיקה, וע"י פעילות חינוכית מקרבת.
(8 האיחוד הלאומי יפעל לביטול קשרי הון- שלטון-תקשורת, יפעל בכל כוחו לשינוי מפת
התקשורת הישראלית ויחתור להקמתם של ערוצי תקשורת מאוזנים, שיבטאו כראוי את מגוון
הדעות בציבור הישראלי.
(9 האיחוד הלאומי יפעל לביעור השחיתות ולשמירת טוהר המידות בכל הגופים הציבוריים
ומוסדות הממשל, ויקדם חקיקה שתאסור מעורבות של מדינות או קרנות זרות בחברה
הישראלית.
(10 האיחוד הלאומי יפעל למיסוד מעמדה של העברית כשפה הרשמית היחידה במדינת ישראל
תוך הענקת מעמד מוכר לשפות אחרות על פי חלקן באוכלוסיה.
(11 האיחוד הלאומי יפעל לחידוש העלייה ההמונית, לקליטת עם ישראל בארצו וליישובו בכל
חבלי הארץ, לחיזוק המשפחה היהודית ומתן תקציבים לעידוד ילודה ועלייה, ולשיפור האחווה
והלכידות החברתית. האיחוד הלאומי ידגיש את החינוך והבריאות השוויוניים, צמצום הפערים
בחברה, וחיזוקן הכלכלי של השכבות החלשות, ויצור גשר בין הציבור הציוני הנאמן לארץ ישראל
והציבור החרדי.
(12 האיחוד הלאומי יפעל להגבלת התערבות-היתר של המדינה בחיי האזרחים ורמיסת זכויות
הפרט ברגלי הממשל.
(13 האיחוד הלאומי יפעל למען ליברליזציה של המשק הכלכלי בישראל, חיסול המונופולים
הגלויים והסמויים, עידוד היוזמה הפרטית והעסקית על ידי מאבק בחסמים ביורוקראטיים.
